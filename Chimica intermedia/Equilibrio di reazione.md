
#scienze_naturali #chimica #equilibrio_chimico

# Concetti fondamentali di Equilibrio

## Equilibrio chimico

Le reazioni chimiche sono spesso scritte come se seguissero una direzione, ma ogni reazione è reversibile. In un **equilibrio chimico** entrambe le reazioni si verificano alla stessa velocità e la concentrazione di reagente e prodotto rimane costante. Se il sistema è chiuso, la resa di reazione non è mai 100%, ed alcuni reagenti rimangono dopo che la concentrazione dei prodotti rimangono costanti: si è raggiunto l'equilibrio.

Le doppie frecce (⇌) indicano che la reazione è reversibile. Tutte le reazioni sono reversibili, ma molte procedono in una direzione finché il reagente non è stato usufruito e avverrà la reazione inversa solo sotto determinate condizioni. Altre reazioni sono invece reversibili sotto condizioni più semplici. In una reazione reversibile, i reagenti possono combinarsi per formare i prodotti e i prodotti possono reagire per formare i reagenti.

> **L'equilibrio chimico è un processo dinamico:** la concentrazione dei reagenti e dei prodotti rimane costante, ma in continuazione i reagenti si combinano e formano prodotti e i prodotti reagiscono per formano i reagenti.

In un equilibrio chimico, le due razioni non si fermano, ma continuano con velocità costante e la concentrazione dei reagenti e prodotti rimane costante. Possiamo identificare una situazione di equilibrio chimico quando le concentrazioni dei reagenti e dei prodotti non cambiano, però è sempre meglio verificare perché la reazione potrebbe avenire ad una piccola velocità di reazione e quindi non si riesce a notare la variazione di concentrazione.

L'equilibrio può instaurarsi sia in una trasformazione chimica che in una trasformazione fisica.

## Costanti d'Equilibrio

Il **quoziente di reazione ($Q_c$)** è il rapporto tra le concentrazioni del prodotto e quelle dei reagenti. Questo è un modo matematico per mostrare come le quantità dei reagenti e dei prodotti influiscono sull'equilibrio del sistema.

$$nA + mB \rightarrow xC + yD$$

$$Q_c = {[C]^x[D]^y\over [A]^n[B]^m}$$

Quando i reagenti sono stati appena mischiati, il $Q_c$ è uguale a zero, il quoziente di reazione aumenta man mano che aumenta la concentrazione del prodotto e diminuisce quella dei reagenti. Una volta che si è raggiunto l'equilibrio, il quoziente di reazione rimane costante.

La **costante d'equilibrio ($K_c$)** è il valore del quoziente di reazione quando la reazione raggiunge l'equilibrio. Ad una determinata temperatura, la costante di equilibrio è sempre la stessa per una determinata reazione. 

Un grande valore di Kc indica che l'equilibrio è stato raggiunto solo dopo che una grande parte dei reagenti è stata trasformata in prodotto. Un piccolo valore di kc indica il contrario. Se si sa il Kc, si può dedurre il verso della reazione perché ogni sistema tenderà all'equilibrio e quindi mettendo a confronto il valore di Kc e di Qc, si deduce il verso della reazione. L'equilibrio può instaurarsi sia partendo dai prodotti che dai reagenti. 

Spesso si omette l'unità di misura parlando di Qc e Kc. L'uso delle concentrazioni nel determinare il Qc e Kc è una convenzione, ma un approccio semplificato perché a volte va in conflitto con il fatto che il Qc all'equilibrio rimane costante: esso varia all'equilibrio quando si usano alte concentrazioni di soluzione, questo si può evitare usando le **attività**: la misura della concentrazione effettiva di una sostanza sotto specifiche condizioni. Le attività sono adimensionali  e sono concentrazioni "corrette"; per una soluzione diluita la molarità corrisponde all'attività; le attività per solidi e liquidi puri sono uguale a 1.

Per ottenere la k di una reazione complessiva basta moltiplicare le k delle reazioni che la compongono. Nel caso in cui K << 1, i reagenti saranno la maggioranza, mentre se k >> 1 i prodotti saranno la maggioranza. Per ricavare il K (sia che sia Kc, che Kp) bisogna costruire una tabella **ICE**: in cui nella prima riga si scrivono le concentrazioni/pressioni iniziali (I), nell'ultima quelle all'equilibrio (E) e in mezzo si scrive la differenza con un'equazione tra la concentrazione inizale e finale, moltiplicate per il rispettivo coefficiente (non di reazione) in funzione di una variabile con cui si passa da I a E, e se  si ha sia la I che E di un composto si può ricavare quella variabile da cui si ricava E per gli altri composti e con tutte le E si ricava Kc o Kp.

### Equilibri omogenei

Un **equilibrio omogeneo** è un equilibrio dove tuti i reagenti e prodotti sono presenti nella stessa fase. Se si parla di una reazione che avviene in una fase gassosa, allora invece della concentrazione si può usare la pressione parziale perché essa è proporzionale alla concentrazione a temperatura costante (legge gas ideale). Quindi si usa una nuova simbologia Qp e Kp per indicare che i due valori sono stati trovati utilizzando le pressioni parziali. Questi valori sono sempre costanti, ma possono differire rispetto ai valori trovati con le concentrazioni. La relazione che c'è tra Kp e Kc:


$$nA + mB ⇌ xC + yD$$

$$K_p = {P_C^x\cdot P_D^y\over P_A^n\cdot P_B^m}$$
$$K_p = {([C]\cdot RT)^x\cdot ([D]\cdot RT)^y\over ([A]\cdot RT)^n\cdot ([B]\cdot RT)^m}$$
$$K_p = {[C]^x\cdot [D]^y\over [A]^n\cdot [B]^m} x {RT^x+y\over RT^n+m}$$
$$K_p = K_c\cdot (RT)^{(x+y)-(n+m)}$$
$$K_p =  K_c\cdot (RT)^{∆n}$$

$$∆n = (x+y) − (m+n)$$

### Equilibri eterogenei

Un **equilibrio eterogeneo** è un equilibrio dove tuti i reagenti e prodotti sono presenti in fasi diverse. 

## Principio di Le Châtelier

Se un sistema all'equilibrio viene sottoposto sotto stress come un cambio di concentrazione, la **posizione dell'equilibrio** cambia. Visto che lo stress cambia la concentrazione dei reagenti e dei prodotti: il valore di Q ≠ K e quindi se Q < K allora il sistema si sposterà verso i prodotti (i reagenti sono in concentrazione maggiore) e se Q > k allora il sistema si sposterà verso i reagenti (i prodotti sono in concentrazione maggiore). Questo finché Q non ritorna uguale a K. 

Questo viene descritto dal **principio di Le Châtelier:**
> Quando un sistema all'equilibrio viene disturbato, esso ritorna all'equilibrio controbilanciando il disturbo. Il disturbo causa una variazione in Q e la reazione si sposterà per ristabilire Q=K. 

 Il principio di Le Châtelier può dedurre i cambiamenti nelle concentrazioni all'equilibrio, quando esso è stressato. Se il sistema non ha raggiunto l'equilibrio, possiamo confrontare i valori di Q e K per dedurre i cambiamenti del sistema. L'equilibrio del sistema può essere spostato aggiungendo o togliendo reagenti/prodotti: le concentrazioni dei prodotti e reagenti subiscono delle modifiche per ritornare all'equilibrio. 

 È possibile cambiare la posizione dell'equilibrio cambiando la pressione del sistema, ma questo vale solo se sono coinvolti sostanze in fase gassosa e se la reazione produce un cambiamento nel numero di molecole delle fase gassosa. Se si modifica la pressione totale, che non è coinvolto nell'equilibro cambierà solo la pressione totale, ma non la pressione parziale dei gas coinvolti nell'equilibrio. Se invece si modifica la pressione parziale di un gas coinvolto nell'equilibrio, secondo il principio di Le Châtelier il sistema viene disturbato e il punto di equilibrio viene spostato per ristabilire l'equilibrio. 

 Se si cambia la temperatura, viene cambiata anche la costante d'equilibrio. È possibile predire gli effetti di una cambiamento di temperatura applicando il principio di Le Châtelier. Aumentando la temperatura della reazione (reazione esotermica), aumenta l'energia interna e quindi aumentando la temperatura si aumenta la concentrazione dei prodotti, la reazione si sposta a sinistra e diminuisce la temperatura del sistema, per una reazione endotermica succede il contrario. Se si cambia la temperatura all'equilibrio, cambia anche la costante d'equilibrio. Diminuendo la temperatura dei prodotti, si aumenta la K e quindi al nuovo equilibrio la concentrazione dei prodotti è aumentata e quella dei reagenti è diminuita. Aumentando la temperatura succede il contrario.

 N.B. l'equilibro si sposta verso ciò che aumenta, invece la reazione verso ciò che deve aumentare la concentrazione per tornare all'equilibrio.

 Un catalizzatore diminuisce il tempo per raggiungere l'equilibrio, ma non influisce su di esso. 

Quando abbiamo una reazione esotermica o endotermica il calore è un reagente o un prodotto. Per aumentare i prodotti per una reazione endotermica bisogna aumentare i reagenti oppure diminuire i prodotti: aumentare il calore, per una reazione esotermica accade il contrario. Se si aumenta il volume, diminuisce la pressione e aumentano le moli di gas, se si diminuisce il volume, aumenta la pressione e diminuiscono le moli di gas e quindi per aumentare i prodotti bisogna aumentare il volume e di conseguenza si favorirà rispettivamente il lato con più moli o meno moli. 

# Equilibrio di altre Reazioni

## Precipitazione e dissoluzione

Ci sono casi in cui non si vuole che un composto dissolva, invece altri in cui la dissoluzione del composto è necessaria. La dissoluzione può essere controllata grazie all'applicazione del principio di Le Châtelier. È possibile che dei composti insolubili se se né aggiunge in eccesso, una piccola parte si dissolverà producendo una soluzione molto diluita, mentre il resto precipiterà. All'equilibrio poco del composto si dissolverà e allo stesso tempo il composto precipiterà, e questi processi avvengono in continuazione allo stessa velocità. 

Il **prodotto di solubilità ($K_sp$)** è la costante di equilibrio tra una soluzione e un composto poco solubile. La reazione all'equilibrio sarà di una forma simile a:

$$Solido ⇌ ione+ (aq) + ione- (aq)$$

$$K_{sp} = [ione^+]\cdot [ione^-]$$

Tutte le Ksp sono molto più piccole di 1 visto che sono poco solubili. L'equilibrio è spostato verso sinistra proprio perché poco soluto è disciolto. 

Il Ksp può essere determinato sapendo la solubilità a una certa pressione e temperatura del solido. 

$M_p X_q (s) ⇌ pM^{m+} (aq) + qX^{n−} (aq)$

La solubilità di un solido espressa in mol per litro viene anche detta solubilità molare.

All'equilibro Q = Ksp; Se Q < Ksp il solido si dissolverà fino all'equilibrio; Se Q > Ksp il solido precipiterà fino all'equilibrio. 

Quando due anioni formano un composto poco solubile con lo stesso catione (o il contrario), precipita quello meno solubile (Ksp minore). Se l'ordine di grandezza varia di $10^2$, il soluto meno solubile precipita prima che inizi il secondo. Questa precipitazione viene detta **precipitazione selettiva**. 

**L'effetto ione comune** è l'influenza sull'equilibrio di una soluzione nel caso in cui il composto aggiunto ad una soluzione in equilibrio condivide lo stesso ione di un reagente. L'effetto dello ione comune ha un effetto sulla solibilità all'equilibrio. 

## Acidi e basi di Lewis

Lewis suggerì una definizione più generica per sostanza che si comportano da acidi e basi: 

> Sono sostanza in grado di donare e ricevere una coppia di elettroni per formare legami covalenti coordinato (dativo)

Un **legame dativo** si verifica quando un atomo fornisce entrambi gli atomi di legame. Un **acido di Lewis** è una particella che può accettare una coppia di elettroni. Una **base di Lewis** è una particella in grado di donare una coppia di elettroni. Una reazione acido-base di Lewis avviene quando la base dona una coppia di elettroni all'acido. Il prodotto che si ottiene è un composto che ha un legame dativo tra l'acido e la base. Molte reazioni acido-base di Lewis sono reazioni a scambio semplice in cui acido/ base di Lewis sposta un altro acido/base di Lewis. 

Le definizioni di acido e base di Brønsted-Lowry e di Lewis si sovrappongono in modo considerevole e quindi un acido di Lewis spesso rientra anche nella definizione di acido di Brønsted-Lowry.  Molti composti poco solubili si dissolvono quando la concentrazione dello ione metallico diminuisce grazie alla formazione di uno ione complesso (ione poliatomico). Uno ione complesso consiste in un catione di transizione come atomo centrale, ed esso viene circondato da ioni o molecole dette ligandi. Spesso i ligandi si comportano da base di Lewis e donano una coppia di elettroni all'atomo centrale. I ligandi si aggregano attorno all'atomo centrale, creando un nuovo ione con una carica pari alla somma delle cariche. Lo ione complesso creato da queste reazione non può essere predetto ed è tenuto insieme da legami dativi. Questi ioni complessi sono anche detti complessi di coordinazione. 

La costante d'equilibrio di ioni complessi è detta **costante di formazione (Kf)**. L'inverso della costante di formazione è la **costante di dissociazione (Kd)**, costante d'equilibrio per la decomposizione dello ione complesso. Maggiore è la costante di formazione, più stabile è lo ione complesso e più ioni complessi si formano. 

## Equilibri multipli

In certe situazioni un'equilibrio non basta a descrivere tutta la situazione, ma più equilibri che avvengono allo stesso momento. Sistemi di questo tipo hanno **equilibri multipli**. I soluti poco solubili che derivano da basi deboli si dissolvono in acidi forti a meno che il loro prodotto di solubilità non sia troppo piccolo. 
