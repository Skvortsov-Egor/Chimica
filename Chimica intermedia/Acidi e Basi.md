#scienze_naturali #chimica #acidi_e_basi

# Equilibrio acido-base

## Acidi e basi di Brønsted-Lowry

Non esistono sostanze acido o basiche, ma sostanze che si comportano da acido o da base in una reazione:
 Un **acido di Brønsted-Lowry** è un composto che dona un protone, invece una sostanza che riceve un protone è una **base di Brønsted-Lowry**. In una reazione acido-base l'acido cede un protone e la base l'accetta.

Un **acido di Arrhenius** è invece una sostanza che quando disciolta in acqua libera ioni idronio. Una **base di Arrhenius** invece è una sostanza che quando disciolta in acqua libera ioni idrossido. Basi e acido forti vengono dissociati completamente. 

Ogni acido ha la sua base complementare e ogni base ha il suo acido complementare:
 La **base complementare** di un acido è il prodotto che si ottiene quando la sostanza dona un protone. **L'acido complementare** di una base è il prodotto che si ottiene quando la sostanza accetta un protone. Tutte le reazioni acido-base coinvolgono il trasferimento di protoni tra acidi e basi.

 La reazione tra un acido di Brønsted-Lowry e l'acqua viene detta **ionizzazione acida**. Quando una base e l'acqua reagiscono, avviene una **ionizzazione basica**. L'acqua può comportarsi sia da base che da acido. **L'autoionizzazione** avviene quando una molecola di una sostanza si comporta da acido e un'altra molecola della stessa sostanza da base. L'acqua non viene praticamente ionizzata, la costante d'equilibrio dell'acqua aumenta con la temperatura e viene detta **costante del prodotto ionico per l'acqua (Kw): $Kw = [H_3O^+][OH^−]$**. L'equilibrio non cambierà se si aggiunge un acido o una base.

 Una sostanza **anfotera** è una sostanza che può comportarsi sia da acido che da base secondo qualsiasi definizione. Una sostanza **anfiprotica**, invece è una sostanza che può perdere o acquisire protoni sotto certe condizioni. Quindi una sostanza anfotera è anche anfiprotica.  

 ## pH e pOH

 Ioni **idronio (H3 O+)** e **idrossido (OH-)** sono presenti in acqua e in tutte le soluzioni acquose. Le loro concentrazioni sono inversamente proporzionali. La concentrazione di questi due ioni in una soluzioni determinano le proprietà della soluzioni ed il comportamento chimico dei soluti. Una soluzione in cui la concentrazione dei due ioni è uguale è detta **Neutra**. Una soluzione è **acida** se la concentrazione di ioni idronio è maggiore della concentrazione degli ioni idrossido. La soluzione è **basica** se la concentrazione degli ioni idrossido è maggiore di quella degli ioni idronio.

 Per indicare i valori di concentrazione si usa spesso la scala logaritmica. Per indicare l'acidità o la basicità di una sostanza si usa la una scala basata su $ƒ_{(p)}$:

 pX = -log(X)

 Il **pH** è il logaritmo negativo della concentrazione molare di ioni idronio:

 $pH = -log[H_3O^+]$

 $[H_3O^+] = 10^{-pH}$

 Il **pOH** è il logaritmo negativo della concentrazione molare di ioni idrossido:

 $pOH = -log[OH^-]$

  $[OH^-] = 10^{-pOH}$

 La relazione tra le concentrazioni espresse come funzione di p:

 $$
 K_w = [H_3O^+][OH^-]\\
-log K_w = -log([H_3O^+][OH^-])\\
-log K_w = -log[H_3O^+] + -log[OH^-]\\
pK_w = p[H_3O^+] + p[OH^-]\\
pK_w = pH + pOH\\
14.00 = pH + pOH
Kw = K_a\cdot K_b
$$

La concentrazione dei due ioni in acqua (o qualsiasi sostanza neutra) è uguale a $10^{-7}$, quindi una sostanza acida avrà concentrazione di ioni idronio maggiore di $10^{-7}$ e una sostanza basica avrà una concentrazione di ione idronio minore di $10^{-7}$. Allo stesso modo una sostanza basica avrà una concentrazione di ioni idrossido maggiore di $10^{-7}$, e una sostanza basica avrà una concentrazione di ioni idrossido minore di $10^{-7}$.

In generale: una sostanza acida ha pH minore di 7 e pOH maggiore di 7, mentre una sostanza basica avrà pH maggiore di 7 e pOH minore di 7. Questa distinzione vale però solo a 25°, se la temperatura aumenta il "punto neutro" diminuisce, mentre se la temperatura si alza, il punto neutro si alza. 

L'acidità di una sostanza viene misurata in laboratorio attraverso il suo pH, spesso non viene misurato il pOH, ma esso si può ricavare. Il pH può essere misurato attraverso il Phmetro o può essere stimato attraverso gli indicatori.

## Forza di acidi e basi

La forza di un acido è determinata in base a quanto ionizza una soluzione acquosa. 

$HA(aq) + H_2O(l) ⇌ H_3O^+(aq) + A^−(aq)$

In questo caso HA è l'acido e l'acqua è la base, reagendo danno come prodotti A- che è la base complementare di HA e lo ione idronio è l'acido complementare dell'acqua. Un **acido forte** in acqua liberà ioni idronio e basi complementari con una resa del 100%, ovvero tutte le molecole di HA dono diventate ioni idronio e basi coniugate, mentre un **acido debole** libera pochi ioni idronio e basi complementari e si trovano ancora molte molecole di acido inalterate.

La forza degli acidi può essere determinata misurando la costante d'equilibrio. In diverse soluzioni con uguale concentrazioni di acidi diversi, acidi forti produrranno più ioni idronio di acidi deboli e quindi la soluzione con acidi forti avrà una concentrazione maggiore di ioni idronio. La costante d'equilibrio per un acido è detta **costante di ionizzazione acida (Ka):**

$K_a = {[H_3O^+][A^-]\over [HA]}$

L'acqua non viene inclusa perché è anche un solvente. Maggiore è Ka, maggiore è la concentrazione di ioni idronio e della base complementare e quindi più una sostanza è acida. 

Un altro modo per misurare la forza di un acido è misurare la sua **percentuale di ionizzazione** ed è il rapporto tra la concentrazione di acido ionizzato (ioni idronio) all'equilibrio e la concentrazione iniziale dell'acido moltiplicata per 100. Nel caso si un acido forte la percentuale di ionizzazione sarà uguale a 100%, mentre nel caso di un acido debole essa sarà sempre minore di 100%. La percentuale di ionizzazione diminuisce se aumenta la concentrazione iniziale. 

Maggiore è la costante di equilibrio, maggiore sarà la forza dell'acido. La reazione di un acido forte procede in una sola direzione, invece per un acido debole, la reazione procede in entrambi i versi.

La forza delle basi può essere determinata misurando **costante di ionizzazione basica (Kb)** in soluzione acquosa. In diverse soluzioni con uguale concentrazioni di basi diversi, basi forti produrranno più ioni idrossido di basi deboli e quindi la soluzione con basi forti avrà una concentrazione maggiore di ioni idrossido. 

$B(aq) + H_2O(l) ⇌ HB^+(aq) + OH^−(aq)$

$K_b = {[HB^+][OH^-]\over [B]}$

Anche per le acidi deboli si può calcolare la percentuale di ionizzazione. Se sommiamo le reazioni di una acido e quella di una base si ottiene:

$2H_2O(l) ⇌ H_3O^+(aq) + OH^−(aq)$

Se si moltiplica il Ka per il Kb si ottiene il Kw. La completezza di protoni ceduti da un acido dipende dalla forza della base complementare: Se i protoni che vengono rilasciati vengono accettati tutti dalla base (base forte), in soluzione ci saranno pochi ioni idronio e basi complementari e quindi l'acido è debole.  Se invece la base complementare in soluzione è debole, in soluzione saranno presenti molti ioni idronio e basi complementari e quindi l'acido è forte. Ad ogni acido forte corrisponde una base complementare debole, e per ogni acido debole corrisponde una base complementare forte. 

Acidi forti vengono dissociati completamente in acqua ed in caso la loro base complementare fosse anche più debole dell'acqua, i protoni ceduti dall'acido vengono accettati dall'acqua. Acidi con una forza che sta tra l'acqua e gli acidi forti hanno la base complementare che compete con l'acqua per il protone ceduto. In una soluzione all'equilibrio sono presenti sia gli ioni idronio che molecole non ionizzate. Acidi con una forza minore dell'acqua non ionizza affatto, e se le basi complementari si formano reagiscono con l'acqua per riformare l'acido. 

Le basi accettano protoni dall'acqua. Basi più forti dello ione idrossido accetta al 100% i protoni e forma l'acido complementare e gli ioni idrossido. Basi che hanno una forza compresa tra lo ione idrossido e l'acqua accetta protoni dall'acqua, ma forma un miscuglio misto tra ioni idrossido e basi non ionizzate. Basi più deboli dell'acqua non mostrano comportamenti osservabili. 

### Ionizzazione di acidi e basi deboli

Molti acidi e basi sono deboli e quindi non ionizzano completamente in una soluzione acquosa. Una soluzione di acido debole è un miscuglio di acido non ionizzato (concentrazione maggiore), ioni idronio e basi complementari. Una reazione all'equilibrio con un acido debole ha un equilibrio dinamico in cui le molecole dell'acido debole donano atomi di idrogeno all'acqua per formare ioni idronio e basi complementare e alla stessa velocità gli ioni idronio donano alla base complementare per formare l'acido debole di partenza e l'acqua. Misurando il pH di una soluzione a concentrazione nota di un acido debole, si può capire che una piccola parte dell'acido è ionizzato.

Per calcolare la concentrazione di ioni idronio che per un acido debole non è uguale a HA, si costruisce una tabella ICE e con Ka si ricava la concentrazione degli ioni idronio all'equilibrio che ci permette di calcolare il pH. Stessa cosa vale per le basi

All'equilibrio, una soluzione di base debole è un miscuglio di ioni idrossido, acidi complementare e la base debole non ionizzata (presente in concentrazione maggiore). Misurando il pH di una soluzione a concentrazione nota di una base debole, si può capire che una piccola parte della base è ionizzata.

### Forze di acidi e basi forti

Nel caso degli acidi forti, l'acqua è una base più forte della rispettiva base complementare e la ionizzazione è completa in soluzioni acquose. Mentre con l'acqua la tendenza degli acidi forti a cedere protoni è la stessa, con solventi meno basici dell'acqua gli acidi forti hanno una diversa tendenza a cedere protoni. Questa caratteristica dell'acqua di non distinguere le varie forze degli acidi disciolti viene detta **effetto livellante dell'acqua**. Questa proprietà dell'acqua è diffusa anche con le basi forti. 

Nel caso dell'assenza di un effetto livellante, la forza di un acido binario (HA (dove A è un non metallo)) aumenta man mano che la forza di legame diminuisce scendendo un gruppo. Lungo un periodo invece la forza di un acido aumenta con l'aumentare dell'elettronegatività di un non metallo perché la polarità aumenta. Per aumento dell'acidità, s'intende l'aumento della tendenza a rimuovere un protone. 

Composti che contengono ossigeno è 1 o più gruppi idrossile, possono essere acidi, basi o anfoterici. Questo dipende dalla collocazione dell'atomo centrale nella tavola periodica che è legato al gruppo OH. Questi composti hanno una formula $H-O-X$. Esistono acidi che contengono il gruppo OH: **ossiacidi**, questo perché:

- Se l'atomo centrale ha una bassa elettronegatività, il legame tra l'ossigeno e l'atomo centrale è debole (covalente) e quindi si rompe più spesso del legame OH, quindi il legame è ionico e ioni idrossido sono liberati nella soluzione.

- Se invece l'atomo centrale ha un alta elettronegatività, forma un legame forte (covalente) con l'ossigeno, e gli elettroni si spostano su X e la forza di H è più debole e viene rimosso più facilmente e il composto si comporta da acido.
*Se aumenta il numero di ossidazione, aumenta anche l'acidità di un ossiacido, perché attrae più elettroni e quindi il legame OH diventa più debole (perché elettroni si spostano verso atomo centrale). La forza di un acido aumenta all'aumentare del numero di ossidazione dell'atomo centrale.*
- Sono invece composti anfoterici, quelli che hanno una elettronegatività media, ma un numero di ossidazione alto. Quindi questi composti si comportano da base complementare per acidi forti e da acido complementare per basi forti.

Un miscuglio tra acido forte e debole produce una reazione di equilibrio chimico in cui l'acido forte viene dissociato completamente e quindi produce un'alta concentrazione di ioni idronio e quindi la reazione si sposta verso sinistra per il principio di Le Châtelier. Quindi la concentrazione totale di ioni idronio è data dall'acido forte perché quella dell'acido debole è insignificante. Un miscuglio tra acidi deboli invece per ricavare la concentrazione degli ioni idronio bisogna trascurare l'acido con Ka minore e considerare solo il Ka maggiore. 

  ## Idrolisi di soluzioni saline

  ### Neutralizzazione acido-base

  Una soluzione è neutra quando la concentrazione di ioni idronio e ioni idrossido è uguale. Quando si mischia un acido e una base, si verifica una reazione di neutralizzazione. Anche se stechiometricamente le quantità sono uguali la soluzione potrebbe non essere complessivamente neutra perché la natura del soluto determina se la soluzione sarà acida, basica o neutra. I cationi di basi forti non reagiscono con l'acqua perché danno origine di nuovo alla base forte che viene dissociata completamente, stessa cosa vale per gli anioni di acidi forti. In generale possiamo trovare quattro situazione di pH dopo una reazione di neutralizzazione:

  1. Un acido forte e una base forte reagiscono per dare acqua e un sale, e la rispettiva base e acido complementare hanno una forza trascurabile.
  2. Un acido forte e una base debole reagiscono e il risultato è una soluzione debolmente acida a causa dell'acido complementare della base.
  3. Una base forte e un acido debole reagiscono per formare una reazione debolmente basica a causa della base complementare dell'acido debole.
  4. Un acido debole e una base debole per formare una soluzione basica, basica o neutra. Quando l'acido e la base complementare hanno diverse forze, la reazione risulterà basica o acida in base a che sostanze ha la forza maggiore. Se invece la base e l'acido complementare hanno uguale forza la soluzione risulterà neutra. Per capire che soluzione si formerà bisogna confrontare i ka e i kb.
 
- **Sali di basi debole e acidi forti:** Quando si neutralizza una base debole con un acido forte, il prodotto è un sale contenente l'acido complementare della base debole e questo acido è debole. La costante d'equilibrio è la costante di ionizzazione acida.

- **Sali di acidi deboli e basi forti:** Quando si neutralizza un acido debole con una base forte, il prodotto è un sale contenente la base complementare dell'acido debole e questa base è debole. La costante d'equilibrio è la costante di ionizzazione basica.

- **La ionizzazione di ioni metallici idrati:** Molti ioni disciolti in soluzione si comportano da acidi deboli. Questi ioni sono solvatati in acqua e spesso vengono idratati in modo diverso. Ovvero il numero di molecole che circondano lo ione varia e aumenta con l'aumentare della carica e con il diminuire del volume dello ione. Spesso l'idratazione nelle equazioni chimiche viene omessa.


## Acidi poliprotici 

Un'altra classificazione che si può fare per gli acidi è il numero di protoni per molecola che possono donare. Acidi che contengono un singolo atomo di idrogeno ionizzabile sono detti **acidi monoprotici**. Allo stesso modo le basi monoprotiche sono basi che accettano un singolo protone. 

**Acidi diprotici** contengono due atomi di idrogeno ionizzabili per molecola. La ionizzazione per questi acidi avviene attraverso due passaggi: il primo avviene con una estensione maggiore, la prima ionizzazione produce la maggior parte degli ioni idronio, invece la seconda ne produce pochi e la concentrazione degli ioni idronio che produce la seconda ionizzazione è uguale a quella degli acidi non ionizzati della seconda ionizzazione e le Ka man mano che si passa da una ionizzazione ad un altra diminuisce considerevole.

La **ionizzazione graduale** avviene sempre in più passaggi per **acidi poliprotici**. Acidi diprotici deboli la soluzione è formata da un miscuglio di acidi. 

Un **acido triprotico** contiene 3 protoni dissociabili per molecola e che attraversano una ionizzazione graduale. Una caratteristica generale degli acidi è che ad ogni ionizzazione graduale, essa diventa sempre più debole. Esistono anche le basi poliprotiche: possono accettare più protoni. 

## Soluzioni tampone

Una **soluzione tampone** è una soluzione formata da un acido/base debole (perché si deve essere presente sia l'acido che la base) e sale della base/acido complementare. Le soluzioni tampone possono resistere a cambiamenti di pH quando poca quantità di acido o base forte viene aggiunta. 

### Funzionamento dei tamponi

Il pH dei tamponi praticamente non cambia perché con l'aggiunta di una piccola quantità di acido o di una base forte esse reagiranno con l'acqua per dare gli ioni idronio/idrossido, i quali a loro volta reagiranno con la base/acido per formare la base o acido debole e poi la base o acido debole reagiranno con l'acqua per ristabilire la concentrazione di ioni, se a base debole si aggiunge acido forte o se a acido debole si aggiunge base forte. Se invece a base debole si aggiunge base forte o ad acido debole si aggiunge acido forte il prodotto reagirà con gli ioni introdotti dall'acido o base (ioni idronio o idrossido) e formeranno acqua e la base o acido debole che reagiranno per riformare gli ioni e si ristabilisce l'equilibrio. 

### Capacità tampone

La capacità di non cambiare il pH ha un limite e dopo un po' l'azione tampone non è più possibile (tipo raggiunge lo stress massimo). L'azione tampone diminuirà rapidamente quando un componente si avvicina all'esaurimento. La **capacità tampone è la quantità di acido o base che si può aggiungere ad un tampone prima che il suo pH varia in modo sensibile**. La capacità tampone dipende dalla quantità di acido/base debole e dalla quantità della rispettiva base/acido complementare. 

Per selezionare la giusta soluzione tampone si applicano due regole:

- Una soluzione tampone dovrebbe avere concentrazione uguale per entrambi i suoi componenti.
- Acidi deboli e i loro sali sono dei tamponi migliori per sostanza con pH < 7, mentre basi deboli e i loro sali sono dei tamponi migliori per sostanza con pH > 7.

### L'equazione di Henderson-Hasselbalch

La costante di ionizzazione di una soluzione poco acida può essere riscritta come:

$K_a = {[H_3O^+][A^-]\over [HA]}$
$[H_3O^+] = K_a \cdot {[A^-]\over [HA]}$
$-log[H_3O^+] = -logK_a  -log{[A^-]\over [HA]}$
$p[H_3O^+] = pK_a  +p{[A^-]\over [HA]}$

Questa equazione viene spesso usata per calcolare il pH delle soluzioni tamponi

## Titolazioni acido-base

### Curva di titolazione

Le reazioni acido base più semplici sono quelle tra acido e base forte perché tutti gli ioni vengono dissociati in soluzione. La **curva di titolazione** è il grafico tracciato che mette in relazione la variazione del pH con l'incremento di volume del titolante. Inizialmente nella curva di titolazione, il pH aumenta lentamente poi aumenta rapidamente e poi aumenta di nuovo lentamente. Il **punto di flesso** è il punto in cui le concentrazioni dell'acido e della base sono in equilibrio (punto d'equivalenza per la titolazione è punto di titolazione). Il punto di flesso si trova a metà del tratto verticale della curva. Il punto di flesso può essere calcolato anche stechiometricamente. 

La titolazione di un acido forte e una base debole (oppure il contrario) è più complicata. Il punto di equivalenza è più grande e la curva inizia pH maggiori (o il contrario se si ha acido forte e base debole). 

### Indicatori acido-base

Esistono sostanza organiche che cambiano colore in soluzioni diluite quando la concentrazione di ioni idronio raggiunge valore preciso. Queste sostanza possono essere usate per determinare il pH e sono dette **indicatori acido-base**. Indicatori acido-base sono o acidi o basi deboli. L'equilibrio di una soluzione in cui si usa un indicatore è rappresentata dall'equazione: 

$HIn(aq) + H_2O(l) ⇌ H_3O^+(aq) + In^−(aq)$

Quando si aggiunge una sostanza acida, l'equilibrio secondo il principio di Le Châtelier’s si sposta verso HIn, se si aggiunge una sostanza basica, succede il contrario (simile a cosa succede per i tamponi). Il colore dell'indicatore dipende dal rapporto tra In- e HIn, se l'indicatore è presente al 60-90% in una forma, il colore della soluzione sarà uguale al colore di quella forma di indicatore. 

${[In^-]\over [HIn]} = {K_a\over [H_3O^+]}$

Il rapporto delle forme di indicatore varia con la concentrazione di H3O+. 

$$
{[H_3O^+]\over K_a} = {[HIn]\over [In^-]}\\
-log({[H_3O^+]\over K_a}) = -log({[In^-]\over [HIn]})\\
log([H_3O^+]) -log(K_a) = -log({[In^-]\over [HIn]})\\
-pH([H_3O^+]) + pH(K_a) = -log({[In^-]\over [HIn]})\\
pH = pK_a + log({[In^-]\over [HIn]})\\
pH = pK_a + log({[base]\over [acido]})
$$

L'intervallo in cui cambia colore l'indicatore è l'intervallo in cui con quell'indicatore si può determinare il pH. L'indicatore universale è in grado di determinare il pH da 1 a 14 perché la cartina tornasole contiene un miscuglio di indicatori. 

La curva di titolazione può aiutare a decidere che indicatore usare. 
