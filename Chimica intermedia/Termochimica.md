#scienze_naturali #chimica #termochimica #energia #calore

# Termochimica

La **Termochimica** è la branca della chimica che si occupa dell'assorbimento e rilascio dell'energia in una trasformazione chimica fisica. 

## Energia

L'**energia** può essere definita come la capacità di fare **lavoro** o fornire calore. Il **lavoro (w)** è invece il fenomeno che causa il movimento di un corpo per azione di una forza. L'energia può essere divisa in due tipi:
- **Energia cinetica (K):** l'energia che possiede un corpo perché è in movimento, in chimica viene chiamata **energia termica**.
- **Energia potenziale (U):** l'energia che possiede un corpo a causa della sua posizione, in chimica viene chiamata **energia chimica**, ovvvero l'energia contenuta nei legami tra atomi e molecole.

L'energia può essere convertita da un tipo ad un altro ma l'energia totale prima di una trasformazione è uguale all'energia totale dopo una trasformazione, questo viene definito dalla legge della conservazione dell'energia: durante una trasformazione chimica o fisica, l'energia non può essere né creata né distrutta, ma si trasforma, ovvero l'energia totale in un sistema isolato rimane costante. In una reazione chimica si ha sempre la dispersione parziale di energia sotto forma di calore che può essere assorbito o rilasciato. Tutti i diversi tipi di energia come chimica o meccanica possono essere divisi nei due macro gruppi: potenziale e cinetica.

In una reazione chimica la somma delle masse prima e dopo la reazione è la stessa. In una reazione chimica la legge della conservazione dell'energia e della materia è valida, ma questo non accade nelle reazioni nucleari. Quindi per unire queste due reazioni si è unita la legge della conservazione della materia e dell'energia con un'unica frase:

> la quantità totale di materia ed energia è fissa nell'universo

### Sistemi e ambienti

In termodinamica si usa i termini di **sistema** e **ambiente** per descrivere ciò che sta succedendo intermini di materia e soprattutto di energia.
- **Sistema:** è ciò che stiamo studiando è può essere un oggetto singolo o un'insieme di essi. In chimica il sistema possono essere i reagenti e i prodotti di una reazione.
- **Ambiente:** è tutto ciò che è esterno al sistema e può scambiare con esso materia ed energia.

Esistono tre possibili sistemi:
- **sistema aperto:** è in grado di scambaire con l'ambiente materia ed enegia.
- **sistema chiuso:** è in grado di scambaire con l'ambiente energia e non materia.
- **sistema isolato:** NON è in grado di scambiare né materia né energia.

### Temperatura, calore ed energia termica

**L'energia termica** è energia cinetica associata al movimento delle molecole. La **temperatura** invece è una misura quantitativa di "caldo" o "freddo". Quando gli atomi e le molecole si muovono lentamente, la loro K media è bassa e quindi il corpo è "freddo", nel caso invece in cui atomi e molecole si muovono velocemente la loro K media è alta e quindi il corpo è "caldo". Se aumentiamo l'energia termica di un corpo e non avvengono trasformazioni chimiche o fisiche, allora la temperatura diventerà maggiore. Se invece diminuiamo l'energia termica di un corpo e non avvengono trasformazioni chimiche o fisiche, allora la temperatura diventerà minore.

La maggior parte delle sostanze se riscaldate si espandono e se raffreddate si contraggono. Questa caratteristica è usata per misurare la temperatura, ed è infatti su questo principio che funzionano i termometri.

**Il calore (q)** è il trasferimento di energia termica tra due corpi a temperature diverse. Quando due corpi sono a contatto il calore si trasferisce dal corpo più caldo (e diminuisce la sua energia termica) e quindi con una K media maggiore (energia termica maggiore) al corpo più freddo (aumenta la sua energia termica) e quindi con una K minore (energia termica minore). Questo trasferimento avviene in modo spontaneo e si ferma solo quando i due corpi hanno raggiunto la stessa temperatura (temperatura di equilibrio). Maggiore è la temperatura, maggiore sarà la sua energia termica, e quindi man mano che a un corpo diminuisce la sua energia termica, diminuisce anche la sua temperatura: temepratura ed energia sono direttamente proporzionali.

In una reazione chimica la materia può assorbire o liberare energia. Una reazione che rilascia energia nell'ambiente è una reazione **esotermica** e quindi la temperatura del sistema aumenta e del corpo diminuisce. Una reazione che assorbe energia dall'ambiente è una reazione **endotermica** e quindi la temperatura del sistema diminuisce, ma quella del corpo aumenta. 

Il calore è stato sempre misurato in calorie (cal), una caloria è l'energia necessaria per far aumentare 1 g di acqua di 1 grado C. La quantità di energia necessaria a fare ciò dipende dalla pressione atmosferica e dalla temperatura di partenza. Nonostante ciò la caloria e comunque usata. Esiste la Caloria, conosciuta anche come kilocaloria, diffusa quando si parla di nutrienti. L'unita SI del calore, energia, lavoro è il **Joule (J)** ed è definita come la quantità di energia necessaria per una forza di 1 N spostare un corpo di 1 m. Alcune uguaglianze utili:

$$1 J = 1 {kg\cdot m^2\over s^2} = 1 Nm$$

$$1 Kilojoule = 1000 J$$

$$1 cal = 4.184 J$$

Due proprietà che descrivono il flusso di calore da un corpo all'altro e la temperatura sono:
- **Capacità termica (C):** è la quantità di calore che un corpo rilascia o assorbe quando subisce una variazione di temperatura (∆T) di 1 grado C.
$C = {q\over∆T}$
La capacità termica è una proprietà legata al tipo di sostanza e dalla quantità (proprietà estensiva) che assorbe o rilascia calore. Se un oggetto ha più massa e quindi ha più atomi e quindi più quantità di sostanza. La capacità termica viene espressa in $J\over °C$.

- **Calore specifico ($c_s$):** è la quantità di calore necessaria per far aumentare 1 g di una sostanza di 1 °C.
$c = {q\over m\cdot∆T}$
Il calore specifico è una proprietà che dipende solo dal tipo della sostanza e quindi è una proprietà intensiva che deriva dal rapporto di due unità estensive. La sua unità di misura è il $J\over g\cdot °C$. Esiste anche il calore specifico molare che è la stessa cosa ma è la quantità di calore necessario per inalzare di 1 °C, una mole di sostanza e la sua unità di misura è il $J\over mol\cdot °C$.

Il calore specifico dell'acqua è di $4.2 {J\over g\cdot °C} $, che è relativamente alto considerando che quello dei metalli è minore di $1 {J\over g\cdot °C}$, ed è anche maggiore di quello di molti gas. Il calore specifico varia anche se non di molto con la temperatura, questa variazione è veramente piccola che è trascurabile e quindi si può considerare il calore specifico come una costante. 

Se siamo a conoscenza di massa, calore specifico e ∆T, possiamo trovare il q rilasciato o assorbito:

$$q = (calore specifico )\cdot(massa)\cdot(∆T)$$
$$q=c\cdot m\cdotΔT$$

Se un sistema assorbe energia la sua temperatura aumenta e quindi T finale è maggiore di T iniziale e quindi q sarà positivo (perché ∆T è positivo), se invece un sistema rilascia energia la sua temperatura diminuisce e quindi T finale è minore di T iniziale e quindi q sarà negativo (perché ∆T è negativo). Si può estendere la definizione di reazione esotermica e endotermica in termini di calore: se $q_{sis} < 0$ allore la reazione è esotermica, se invece $q_{sis} < 0$, allore la reazione è endotermica.

## Calorimetria

La **calorimetria** è una tecnica sperimentale che possiamo usare per misurare la quantità di calore coinvolta in una reazione chimica o fisica. Questa tecnica è usata per misurare la quantità di calore trasferito da una sostanza all'altra. Per eseguire tale misura si usa il calorimetro: un dispositivo in grado di misurare la quantità di calore coinvolta in una reazione che è isolato e quindi si va a riprodurre un sistema isolato. Grazie alla variazione di temperatura delle sostanze presenti all'interno del calorimetro possiamo trovare il calore.

Il sistema sono le sostanze che reagiscono tra di loro, l'ambiente invece sono le parti del calorimetro che forniscono o assorbono calore: aria e calorimetro stesso. Conoscendo la capacità termica dell'ambiente, le masse del sistema e dell'ambiente e le loro temperature di inizio e fine, possiamo calcolarci la quantità di calore assorbita.

In una reazione esotermica, abbiamo il rilascio di calore che viene assorbito dall'ambiente e quindi la sua temperatura miurata aumenta, questo perché non si sta misurando la variazione di temperatura del sistema, ma dell'acqua presente nel sistema isolato che è presente nelle soluzioni *acquose*, mentre in una reazione endotermica la temperatura diminuisce.

Calorimetri professionali impediscono la dispersione di calore all'esterno, così da poter determinare con precisione il calore coinvolto nella reazione. 

Se consideriamo un caso ideale in cui non abbiamo dispersione di calore e quindi né il sistema né l'ambiente assorbe o rilascia calore, e mettiamo una lastra di metallo incandescente in acqua a temperatura ambiente in un calorimetro. Il flusso di calore andrà dalla lastra all'acqua fino a quando i due corpi non avranno raggiunto la stessa temperatura e quindi un'**equilibrio termico**. Quindi:

$$q\\ lastra + q\\ acqua = 0 (vuol\\ dire\\ che\\ ∆q = 0)$$
$$q\\ lastra = -q\\ acqua (calore\\ assorbito\\ dall'acqua\\ è\\ uguale\\ al\\ calore\\ rilasciato\\ dalla\\ lastra)$$

Il ∆q di ogni sostanza è lo stesso ed il segno per q acqua mostra la direzione del flusso di calore (da + a -) e che le due sostanze sono apposte. La sostanza che rilascia avrà q negativo, mentre quella che assorbe avrà q positivo.

Considerando che l'energia non può essere né creata né distrutta, l'energia totale del calorimetro rimane costante (nel caso in cui il calorimetro assorbe un po' di calore è trascurabile) e quindi $q\\ sistema (reazione) + q\\ ambiente (soluzione) = 0$. Quindi la quantità di calore prodotto/rilasciato è uguale alla quantità di calore assorbito/perso. Questa è una legge che sta alla base della clorimetria. 

Nel caso in cui il calore assorbito dal calorimetro non è trascurabile bisogna contare che il calore assorbito = calorimetro + soluzione. I calorimetri sono progettati per operare a pressione atmosferica e nel caso in cui reazioni avvengono in soluzione. Esistono dei calorimetri alternativi detti **Bombe calorimetriche** che operano a volumi costanti. Questi calorimetri vengono usati per misurare l'energia di reazioni che producono grandi quantità di calore e gas. 

Le **Bombe calorimetriche** sono costituite da un contenitore (la bomba) contenenti i reagenti, il quale è immerso in acqua. La bomba è riempita di O2 ad alta pressione. Una scintilla elettrica fa avvenire la reazione e l'energia prodotta dalla reazione è intrappolata nella bomba. Viene misurato l'incremento di temperatura e con la capacità termica del calorimetro e dell'acqua viene calcolata l'energia sviluppata dalla reazione trovandosi come nei calorimetri fatti in casa il calore ceduto o assrobito dall'acqua con cui si stabilisce successivamente il calore assorbito o rilasciato dalla reazione in questione. Questi calorimetri necessitano di calibrazione per determinare la loro capacità termica. La calibrazione avviene attraverso una reazione con q noto. Il ∆T che sviluppa la reazione nota è poi usato per determinare la capacità termica del calorimetro, questa calibrazione viene fatta ogni volta che si usa la bomba calorimetrica.

Esistono inoltre calorimetri che misurano la quantità di q che genera una persona vivente. Questi calorimetri vengono anche usati per misurare il metabolismo di una persona, usando diverse variabili. 

## Entalpia

La termochimica è una branca della termodinamica chimica: la scienza che studia le relazioni tra calore, lavoro e temperatura. Le sostanze sono riserve di energia a cui essa può essere sottratta o data. Una sostanza può immagazzinare energia quando aumenta la sua energia cinetica, e ciò può avvenire sotto forma ad un aumento di movimento delle molecole/atomi (rotazioni, vibrazioni, traslazioni). 

- **L'energia interna (E):** è la somma totale di tutti i tipi di energia presenti in una sostanza.

Quando un sistema subisce una trasformazione, la sua E può cambiare e l'energia può trasferirsi da sistema all'ambiente e viceversa. L'energia si trasferisce al sistema quando esso assorbe calore dall'ambiente o quando l'ambiente fa lavoro sul sistema. L'energia si trasferisce invece all'ambiente quando il sistema rilascia calore o quando fa lavoro sull'ambiente. La relazione tra E, q e w:

$$∆E = q + w$$

Questa è una versione della prima legge della termodinamica e mostra come l'energia interna cambia con l'assorbimento o rilascio di calore (se rilasciato q è negativo, se assorbito q è positivo) oppure se il lavoro viene fatto sul o dal sistema. 

Il **lavoro di espansione (lavoro di pressione-volume)** si verifica quando il sistema spinge l'ambiente con una pressione, o quando l'ambiente comprime il sistema.

L'energia interna è un tipo di funzione di stato, mentre non lo sono il calore ed il lavoro. Una **funzione di stato** è un grandezza che non dipende come si è raggiunto un determinato valore (energia, altezza) perché il valore sempre quello rimane, mentre non sono funzioni stati quelle grandezze che dipendono come hanno raggiunto quel valore (lavoro, calore, distanza) perché il valore cambia.

**L'entalpia (H)** è una proprietà che descrive la termodinamica delle reazioni chimiche. 

$$H = E + PV$$

Visto che H deriva da tre funzioni stato, lo è anche lei. Non si può determinare l'entalpia di una sostanza, ma solo la variazione di entalpia di un processo chimico o fisico:

$$∆H = ∆E + P\ cdot ∆V (a\\ pressione\\ costante)$$

$P\cdot ∆V$ rappresenta il lavoro di espansione, ma di segno opposto rispetto a ∆V e quindi: $P\cdot ∆V = -w$.

$$∆H = ∆E + P\cdot ∆V$$
$$∆H = q + w -w$$
$$∆H = q (dove\\ q\\ e\\ il\\ calore\\ di reazione\\ a\\ pressione\\ costante)

Se in un processo chimico o fisico che avviene a pressione costante ed il lavoro è causato per espansione o contrazione, allora la variazione di entalpia è uguale al calore di reazione.

Non sempre le reazioni chimiche avvengono in condizioni atmosferiche e quindi l'entalpia di reazione è spesso una dei modi più comodi per trovare il calore di reazione. 

Un equazione termochimica è un'equazione che mostra sia la trasformazione della materia che dell'energia: l'equazione chimica è seguita dall'equazione che mostra la variazione di entalpia e quindi il calore di reazione. Il numero di moli dei reagenti che da tot moli produce un tot di prodotto, è specifico per ogni valore di ∆H (semprer della stessa reazione chimica), infatti se il rapporto stechiometrico viene moltiplicato per 2, anche il ∆H viene moltiplicata per 2.

L'entalpia di reazione cambia anche in base anche allo stato fisico dei reagenti e dei prodotti. 

Se il ∆H e negativo, allora la reazione è esotermica, se invece il ∆H è positivo la reazione è endotermica. Il segno del ∆H cambia se la reazione viene invertita. 

Il ∆H di molte reazioni è indicato in apposite tabelle quando i reagenti e prodotti sono nelle stessa condizioni. Per stato standard delle sostanza si intende quando esse hanno la pressione minore di 1 bar (oppure 1 atm, visto che la differenza di pressione è talmente piccola), la concentrazione di 1 M e temperatura indeterminata. La temperatura standard di solito a 298.15 K, e per indicare che l'entalpia di reazione è allo stato standard (reazione avviene allo stato standard) si usa °, usiamo la notazione ∆H°(298). Nel caso in cui la reazione non avviene allo stato standard si usa la notazione ∆H. 

L'entalpia è una proprietà estensiva, quindi viene spesso in dicata un ∆H per una certa quantità di sostanza. Spesso però possiamo trovare una proprietà estensiva divisa per un'altra proprietà estensiva e quindi riportare il ∆H intensivo per una certa quantità, normalmente 1 mol. 

### Entalpia di combustione

**L'entalpia standard di combustione (∆H°(c))** è l'entalpia di reazione quando 1 mol di sostanza brucia (si combina con O2) in condizioni standard. 

### Entalpia standard di formazione
**L'entalpia standard di formazione (∆H°(f))** è la variazione di entalpia di una reazione che produce 1 mol di sostanza pura da elementi liberi nella loro forma più stabile in condizioni standard. Questa entalpia viene utilizzata per trovare l'entalpia di reazione di reazioni che sono pericolose da produrre. 

Per definizione l'entalpia standard di formazione di un elemento nella sua forma più stabile in condizione standard è zero.

## Legge di Hess

La quantità di calore coinvolta in una reazione chimica può essere stabilità in due modi diversi: misurarla sperimentalmente, oppure calcolarla partendo dalle variazioni di entalpie di altri esperimenti, è preferibile la seconda visto che molte reazioni sono difficili da eseguire. 

Per calcolare quindi l'entalpia di reazione bisogna ricorrere alla **legge di Hess**: *se una reazione può essere scritta come più sub-reazioni, allora l'entalpia di reazione totale sarà uguale alla somma delle singole entalpie di reazione di ogni sub-reazione.* Questa legge è valida perché l'entalpia è una funzione di stato e quindi importa solo il punto d'inizio e d'arrivo e non il percorso. 

Il ∆H è direttamente proporzionale al numero di moli dei reagenti e prodotti: se il numero di moli partendo dall'equazione bilanciata viene moltiplicata per un determinato numero, si deve moltiplicare anche il ∆H.

Il ∆H in una direzione di reazione è uguale a quello in direzione inversa, ma di segno opposto. 

Possiamo calcolarci l'entalpia di reazione nel caso abbiamo a disposizione le entalpie standard di formazione: Nel caso in cui abbiamo tutti i prodotti e reagenti dell'equazione chimica scomposti che formano delle reazioni di decomposizione in cui i prodotti sono elementi liberi nella loro forma più stabile in condizioni standard, e le loro relative entalpie standard di formazione, allora possiamo calcolarci l'entalpia di reazione, facendo ∆H°(f) prodotti - ∆H°(f)reagenti moltiplicati per i propri coefficienti stechiometrici:

$$∆H (reazione) = ∑(n\cdot ∆H°(f)\\ (prodotti) - ∑(n\cdot ∆H°(f)\\ reagenti)$$
