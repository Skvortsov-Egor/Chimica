#scienze_naturali #chimica #cinetica

# Cinetica

## Velocità di reazione

La velocità è la misura di come una proprietà varia nel tempo. La velocità di una reazione è quanto reagente è stato consumato o quanto prodotto è stato prodotto in un ∆t. 

> La velocità di reazione è la variazione di reagente o prodotto in un'unità di tempo

La velocità di reazione è determinata da una proprietà (come conduttività, assorbimento luminoso, moli...) collegata ai reagenti o ai prodotti in un ∆t. Per i reagenti e i prodotti in soluzione, è possibile esprime la velocità di reazione tramite l'uso delle concentrazioni. La velocità di reazione è espressa come il rapporto tra la variazione di concentrazione dei prodotti in un intervallo di tempo:

$$velocità \ reazione = -{∆[M]\over ∆t}$$


$$xA + yB \rightarrow zC + wD$$

$$velocità \ di \ reazione = -{1\over x}{∆[A]\over ∆t} = -{1\over y}{∆[B]\over ∆t} = -{1\over z}{∆[C]\over ∆t} = -{1\over w}{∆[D]\over ∆t}$$

Il "-" davanti è una convenzione se il ∆[M] è negativo (ovvero per i reagenti, invece è positivo per i prodotti), perché per convenzione le concentrazioni sono positive. La **velocità media** è la velocità di reazione che si ottiene considerando un intervallo di tempo uguale a tutta la durata della reazione. **La velocità istantanea** invece è la velocità di reazione in un momento particolare della reazione, infine la **velocità al tempo zero** è la velocità di reazione all'inizio della reazione. Per individuare la velocità istantanea si possono usare due metodi diversi:
- se la reazione lo permette: la concentrazione cambia in un piccolo ∆t, allora la velocità media è una buona approssimazione per la velocità istantanea

- possiamo creare un grafico della reazione e per determinare la velocità istantanea possiamo tracciare la tangente al punto in t di cui voliamo trovare la velocità istantanea. La pendenza della tangente è uguale alla velocità istantanea.

## Fattori che influenzano la velocità di reazione

La velocità di reazione è influenzata principalmente da 5 fattori:

- **Natura chimica dei reagenti:** La velocità di reazione dipende dalla natura delle sostanze coinvolte nella reazione: reazioni simili potrebbero avere velocità di reazione diverse a causa della natura chimica delle sostanze.

- **Lo stato di suddivisione dei reagenti:** Senza considerare le soluzioni e i composti gassosi, le reazioni si verificano tra due fasi e la velocità di reazione dipende dal contatto superficiale tra di loro: maggiore è la superficie a contatto, maggiore sarà la velocità di reazione.

- **Temperature dei reagenti:** Reazioni si verificano con velocità maggiore a temperature maggiori. In un sistema omogeneo alzando la temperatura di 10°, raddoppia la velocità di reazione. 

- **Concentrazione dei reagenti:** La velocità di molte reazioni dipende dalla concentrazione dei reagenti, maggiore è la concentrazione dei reagenti, maggiore è la velocità di reazione. 

- **Presenza di un catalizzatore:** Un **catalizzatore** è una sostanza che aumenta la velocità di reazione diminuendo l'energia di attivazione della reazione, senza che esso sia consumato. L'energia di attivazione di una reazione è l'energia minima necessaria per procedere. Un catalizzatore propone un meccanismo alternativo.

## Leggi di velocità

Le **leggi di reazione** descrivono matematicamente il rapporto tra la velocità di reazione e la concentrazione dei suoi reagenti. In generale una legge di velocità ha quesa forma:

$$velocità = k[A]^m[B]^n...$$

Dove A e B sono le concentrazioni dei reagenti e k è la costante di velocità che dipende dalla reazione e dalla temperatura. K e gli esponenti (normalmente positivi, negativi se la concentrazione aumenta) si determinano sperimentalmente osservando come varia la velocità di reazione al variare della concentrazione dei reagenti. K è indipendente dalla concentrazione dei reagenti, ma dipende dalla temperatura e dall'area superficiale. Gli esponenti in una legge di velocità descrivono gli effetti della concentrazione del reagente sulla velocità di reazione. Essi definiscono **l'ordine di reazione**. Se l'ordine di reazione è uguale a zero, la concentrazione del reagente non influisce sulla velocità di reazione. **L'ordine di reazione totale** è la somma degli ordini di reazioni.

Per determinare la legge di velocità bisogna scrivere un'equazione in cui il primo membro è il rapporto tra le velocità di reazione in due isatanti fissati, mentre al secondo membro si scrive un rapporto di un reagente, di cui si vuole trovare l'esponente, in due istanti diversi che sono gli stessi istanti scelti per le velocità di reazione. Questi rapporti si determinano a partire dai valori sperimentali. I due istanti che si scelgono devono essere tali che gli altri reagenti in quei due istanti mantengono costante la loro concentrazione. Questo si esegue per ogni reagente ed una volta trovati i singoli ordini di reazione si può scrivere la legge di velocità. Se c'è la possibilità ceh ci sia un catalizzatore, si esegue sempre la stessa procedura. Per determinare k si inseriscono i valori per un qualsiasi istante nella formula della velocità di reazione e si trova k isolandola.

Le unita di misura di k sono determinate dall'ordine di reazione: $mol^{[1−(m+n)]} L^{[(m+n)−1]} s^{−1}$.

## Leggi di velocità integrate

Le **leggi di velocità integrate** mettono in relazione la concentrazione di un reagente ed il tempo. Questi leggi sono utili per determinare la quantità di reagente o prodotto che potremmo avere dopo un certo ∆t, oppure per predire quanto tempo servirà per raggiungere un determinato punto della reazione.

- **Reazione di primo ordine:**

$$In{([A_0]\over [A_t])} = kt\implies
ln[A_t] = (−k)\cdot (t) + ln[A]_0
\implies
y = mx + q$$

$A_0$ è la concentrazione iniziale, mentre $A_t$ è la concentrazione del reagente al tempo t. Dall'ultima relazione si intuisce che il grafico per una reazione di primo ordine è una retta con pendenza uguale -k e termine noto $ln[A]0$. 

- **Reazioni di secondo ordine:**

Le equazioni di reazioni di secondo ordine sono molto complicate, il caso più semplice include la dipendenza della velocità di reazione sulla concentrazione di un solo reagente:

$${1\over [A_t]} = kt + {1\over [A_0]}
\implies
y = mx + q$$

Il grafico di una reazione di secondo ordine è una retta con coefficiente angolare k e termine noto ${1\over [A_0]}$.

- **Reazione di ordine zero:**

Una reazione di ordine zero, ha sempre la stessa velocità di reazione, indipendentemente dalla concentrazione dei suoi reagenti (velocità = k). 

$$[A_t] = −kt + [A_0]
\implies
y = mx + q$$

Il grafico di una reazione di ordine zero è una retta con coefficiente angolare -k e termine noto $[A_0]$.

### L'emivita di una reazione

**L'emivita di una reazione ($t_{1\over2}$)** è il tempo necessario per consumare metà di un reagente. Nella successiva emivita della reazione, la restante concentrazione del reagente viene consumato. 

- **Reazioni di primo ordine:**

  $$ln[A] = (−k)\cdot (t) + ln[A]0 \implies
  t = In({[A_0]\over [A]})\cdot {1\over k}$$

  quindi se $t_{1\over2}$, allora [A] sarà uguale ${1\over 2}[A_0]$
  $$\implies
  t_{1\over2} = In({[A_0]\over {1\over 2}[A_0]})\cdot {1\over k} \implies
  t_{1\over2} = In2\cdot {1\over k} \implies
  t_{1\over2} = {0.693\over k}$$

  L'emivita di una reazione di primo ordine è inversamente proporzionale a k, maggiore è k, maggiore è la velocità di reazione.

   - **Reazioni di secondo ordine:**

  $${1\over [A]} − {1\over [A_0]} =kt$$

  Se $t_{1\over 2}$, allora [A] sarà uguale ${1\over 2}[A_0]$:
  $${1\over {1\over 2}[A_0]} − {1\over [A_0]} =kt_{1\over2} \implies
  2[A] − {1\over [A_0]} =kt(1/2) \implies
  {1\over [A_0]} =kt_{1\over2} \implies
  t_{1\over2} = {1\over [A_0]\cdot k}$$

  L'emivita di una reazione di secondo ordine è inversamente proporzionale a alla concentrazione del reagente, l'emivita
aumenta con il procedere della reazione perché la concentrazione del reagente diminuisce. Non si può calcolare k da questa equazione, a meno che non si sappia $[A_0]$.

- **Reazioni di ordine zero:**

$$[A] = −kt + [A]0$$

Se $t_{1\over2}$, allora [A] sarà uguale ${1\over 2}[A_0]$:

$${1\over 2}[A_0] = −kt(1/2) + [A]0 \implies
kt_{1\over2} = {[A_0]\over 2} \implies
t_{1\over2} = {[A_0]\over 2k}$$

L'emivita aumenta, se aumenta la concentrazione iniziale. 

## Teoria delle collisioni

Le particelle urtano tra di loro prima di reagire tra di loro, questo perché gli atomi devono essere molto vicini tra di loro per creare dei legami. 

La teoria degli urti si basa su 3 postulati:

1. La velocità di reazione è proporzionale alla frequenza di urti.
2. I reagenti urtano con una orientazione che permette il contatto tra gli atomi che si legheranno insieme nel prodotto.
3. L'urto deve avvenire con un'energia tale da permettere la sovrapposizione degli elettroni di valenza, così che loro possano disporsi in modo da formare un legame.

I punti 2 e 3 sono entrambi necessari per la formazione di un prodotto, perché se non è soddisfatta anche solo 1 delle condizioni, non ci sarà la formazione del prodotto. Anche se gli atomi sono orientati nel verso giusto, potrebbero non dare origine al prodotto. Le disposizioni che esistono momentaneamente tra reagenti e prodotti, che sono molto instabili e vengono chiamate **complessi attivato** o **stati di transizione**. Nella maggior parte dei casi è impossibile identificare ed isolare gli stati di transizione. 

La teoria delle collisioni spiega perché la velocità di reazione aumenta con la concentrazione: con una concentrazione più alta, aumenta il numero di molecole per unità di volume e quindi c'è una maggiore possibilità che le molecole urtino, che aumenta la velocità di reazione. 

### Energia di attivazione

**L'energia di attivazione (Ea)** è l'energia minima necessaria per produrre un prodotto in un urto tra reagenti. L'energia cinetica delle molecole dei reagenti ha un'importanza fondamentale perché l'energia necessaria a formare un prodotto, è data dall'urto di una molecola di reagente con un'altra (Nel caso di un solo reagente l'energia di attivazione è data dalla collisione con il contenitore o grazie ad un agente inerte). 

Se l'energia di attivazione è molto più grande dell'energia cinetica media delle molecole, la reazione sarà lenta: solo poche molecole veloci avranno l'energia necessaria per reagire. Se invece l'energia di attivazione è molto più piccola dell'energia cinetica media delle molecole, la reazione sarà veloce, questo perché ci sarà una grande parte delle molecole che possiede l'energia necessaria per reagire. 

A + B -> C + D

Per raggiungere lo stato di transizione (per far avvenire la reazione), l'energia necessaria è uguale a quella di attivazione, quindi la somma dell'energia cinetica di A e B deve essere maggiore o uguale all'energia di attivazione, dopodiché i reagenti cominciano a formare i prodotti C e D e il sistema inizia a perdere energia che viene trasferita alle altre molecole per raggiungere lo stato di transizione. La somma tra il ∆H di reazione e l'energia di attivazione è uguale all'energia di attivazione della reazione inversa. 

**L'equazione di Arrhenius** permette di ricavare l'energia di attivazione e la costante di velocità k:

$k = Ae^{-Ea\over RT}$

A è una costante detta **fattore di frequenza** che dipende dalla frequenza degli urti e dall'orientazione dei reagenti. e è una costante uguale a 2.7183. 

L'equazione spiega i postulati della teoria degli urti: A spiega la velocità con cui si verificano le collisioni con l'orientamento corretto, invece e spiega la frequenza degli urti che forniscono l'energia di attivazione per la reazione. 

La reazione è istantanea quando in un verso il sistema non ha abbastanza energia per gli urti per superare l'energia di attivazione, ma dall'atro verso il sistema ha talmente tanta energia che ogni urto con la giusta orientazione supera l'energia di attivazione. L'equazione di Arrhenius descrive la maggior parte dei comportamenti delle velocità di reazioni. Maggiore è Ea, minore sarà $e^{-Ea\over RT}$, perché ci sono meno molecole con energia sufficiente a reagire, quindi ci sarà una minore velocità di reazione e una costante k. L'aumento di temperatura ha lo stesso effetto di una Ea minore. Se si aumenta la frequenza degli urti con una orientazione favorevole, aumenta anche k e A. Due sistemi alla stessa temperatura, quello con Ea maggiore avrà anche una velocità dii reazione minore e una minore k. 

Esiste una forma alternativa per determinare Ea in cui si misura k a diverse temperature:

$ln k = {(−Ea\over R)}\cdot {(1\over T)} + ln A$
y = mx + q

Il grafico di questa equazione è una retta dove m è uguale a e q è In A.

## Meccanismi di reazione

Il **meccanismo di reazione** è il processo (la via) con cui una reazione si verifica. Ogni reazione avviene in più passaggi, che vengono detti **reazione elementari**, queste reazioni non sono sempre osservabili. Le reazioni elementari si verificano proprio come sono scritte e non possono essere scomposte in reazioni più piccole. Gli **intermediari** sono quelle particelle che sono prodotte in un passaggio, ma vengono consumate in un altro e quindi non appaiono nella reazione complessiva. 

### Reazioni elementari unimolecolari

La **molecolarità** è il numero di particelle reagenti in una reazione elementare. Una **reazione unimolecolare** coinvolge una singola particella reagente per produrre una o più molecole di prodotto:

A -> prodotto

Velocità = k[A]

Una reazione unimolecolare potrebbe essere una reazione elementare, ma anche una reazione complessiva. La velocità di reazione di una reazioni unimolecolare è proporzionale alla concentrazione dei reagenti. 

### Reazioni elementari bimolecolari

**Una reazione bimolecolare** è la combinazione di due particelle per formare un complesso attivato in una reazione elementare:

A + B -> prodotto
velocità = k[A][B]

2A -> prodotto
velocità = k[A]^2

Reazione bimolecolari potrebbero essere anche reazioni complessive.

### Reazioni elementari trimolecolari

Una **reazione elementare trimolecolare** è la collisione tra 3 particelle nello stesso istante. Queste reazioni sono molto rare perché la probabilità che 3 particelle urtino simultaneamente è molto bassa (probabilità di meno di un millesimo rispetto a due particelle). 

2A + B -> prodotto

velocità = k[A]^2[B]

### Correlazione dei meccanismi di reazione alle leggi di velocità

Spesso una reazione elementare è più lenta delle altre reazioni elementari di una reazioni. Questa reazione viene detta **reazione velocità-limitante** perché la reazione complessiva non può procedere più velocemente della sua reazione velocità-limitante, e quindi limiterà la velocità con cui si verifica la reazione complessiva. 

Le leggi di velocità possono essere determinate dalla stechiometria solo per le reazioni elementari. Nel caso in cui la reazione velocità-limitante viene prima di ogni altra reazione elementare.

Una reazione elementare è all'equilibrio quando la reazione ha la stessa velocità in entrambe le direzioni. 

## Catalizzatori 

La velocità di reazione può essere aumentata (riducendo l'energia di attivazione) grazie a dei catalizzatori. Essi vengono anche rigenerati in ogni processo. Reazioni che sono termodinamicamente favorite in presenza di un catalizzatore, hanno una velocità di reazione ragionevole. 

i catalizzatori funzionano provvedendo per la reazione un meccanismo alternativo che ha un'energia di attivazione minore rispetto la reazione "originale". In alcuni casi la reazione con il catalizzatore include reazioni elementari aggiuntive. I catalizzatori aumentano la velocità di reazione sia della reazione diretta che quella inversa, quindi permetterà al sistema di raggiungere l'equilibrio in un tempo minore e non ha effetti sul punto d'equilibrio. 

### Catalizzatori omogenei

Un **catalizzatore omogeneo** è presente nella stessa fase dei reagenti. Reagisce con dei reagenti per creare dei intermediari che poi si decompone oppure reagisce con un altro reagente e viene rigenerato e si producono i prodotti. 

### Catalizzatori eterogenei

Un **catalizzatore eterogeneo** è presente in una fase diversa rispetto ai reagenti (spesso solida). Questi catalizzatori forniscono una superficie su cui può avvenire la reazione: reazioni con fase liquida e gassosa si verificano sulla superficie del catalizzatore che nelle fasi. 

I catalizzatori eterogenei hanno 4 passaggi:
1. Assorbimento del reagente sulla superficie del catalizzatore
2. Attivazione del reagente assorbito
3. reazione con il reagente
4. diffusione del prodotto nella fase liquida o gassosa

Questi passaggi potrebbero essere lenti, ma in generale la velocità di reazione sarà maggiore, rispetto alla reazione senza catalizzatore. 
