# Stechiometria di reazione

**Equazione chimica:** Equazione composta di simboli chimici che descrivono una trasformazione chimica.

**Caratteristiche di una equazione chimica:**
- **Reagenti:** molecole che sono coinvolte in una reazione chimica e stanno al primo membro dell'equazione (sinistra)
- **Prodotti:** molecole che si ottengono dopo la reazione e stanno al secondo membro dell'equazione (destra)
- **$\implies$** divide i prodotti dai reagenti e indica che da x reagenti si ottengono y prodotti
- **+** divide tra loro le molecole dei prodotti e dei reagenti e indica le molecole presenti sia prima che dopo la reazione
- **Coefficienti:** numeri relativi che indicano il numero di quel tipo di molecole che sono presenti nella reazione, stanno alla sinistra della molecola e sono presenti sia nei reagenti che nei prodotti. Il coefficiente 1 è omesso

I coefficienti in una reazione sono i più piccoli possibili, e rappresentano anche un rapporto: i coefficienti sono numeri relativi che stanno tra loro in un rapporto con numeri piccoli ed interi e non hanno un'unità di misura. Questo vuol dire che i coefficienti possono rappresentare molecole, moli, grammi...

## Bilanciare equazioni chimiche

Un'equazione chimica e bilanciata quando il numero di atomi di ogni tipo di elemento è uguale da entrambi le parti. Questa è una regola che le equazioni chimiche *devono* rispettare perché solo in questo modo esse sono coerenti con la legge della conservazione della materia. Per far si che ciò accada si può semplicemente sommare il numero di atomi da un lato e quel numero deve essere uguale al numero di atomi di quel stesso elemento dall'altra parte.

Per contare il numero di atomi bisogna moltiplicare quell'elemento per il suo indice e poi per il coefficiente se è presente e poi sommare i risultati ottenuti per quel tipo di elemento di tutte le molecole dei reagenti, e la stessa cosa bisogna per i prodotti, se i numeri sono diversi, si procede al bilanciamento. 

**Per eseguire un bilanciamento:**
1. contare il numero di ogni tipo di atomi dei reagenti
2. rifare il procedimento per i prodotti
3. nel caso in cui il numero di atomi di qualche elemento non sia lo stesso o ai reagenti o ai prodotti => 
4. trovare (per gli atomi non bilanciati) il numero minore per cui moltiplicare i coefficienti e/o quelli dei prodotti per far si che quei tipi/o di atomi diventino bilanciati
5. dividere i coefficienti per il loro M.C.D. per trovare i coefficienti più piccoli possibili
6. riverificare che l'equazione sia bilanciata

A volte potrebbe essere comodo moltiplicare le molecole per dei numeri frazionari e poi una volta verificato che l'equazione sia bilanciata moltiplicare tutti mi coefficienti per un numero intero per eliminare le frazioni dall'equazione.

## Informazioni che ci danno le reazioni chimiche

Spesso in un'equazione chimica affianco ad ogni composto è indicato anche lo stato fisico in cui si trova e questo è indicato attraverso abbreviazioni all'interno di parentesi:
- (s) $\implies$ solido
- (l) $\implies$ liquido
- (g) $\implies$ gassoso
- (aq) $\implies$ il composto è disciolto in acqua

Un'altra informazione che possiamo ricavare dall'equazione chimica è quando una reazione necessita di calore per avvenire e questo viene indicato con la lettera "∆" sopra la freccia di reazione.

## Equazioni per reazioni ioniche

Molte reazioni avvengono in ambiente acquoso, e se queste reazioni coinvolgono ioni, allora una reazione può essere descritta sotto più livelli. Prendiamo per esempio la seguente reazioni che avviene in ambiente acquoso, ma che ha bisogna di corrente elettrica per avvenire:

NaCl(aq) + H2 O(l) → NaOH(aq) + H2(g) + Cl2(g)

L'equazione bilanciata risulta:

2NaCl(aq) + 2H2O(l) → 2NaOH(aq) + H2(g) + Cl2(g)

L'equazione appena bi lanciata è un'equazione molecolare perché non rappresenta esplicitamente i singoli ioni presenti nella soluzione. Composti ionici disciolti in acqua tendono a dissociarsi in singoli ioni che sono rimescolati omogeneamente nella soluzione acquosa.

Composti ionici disciolti in acqua possono essere rappresentati come ioni dissociati:

2Na+(aq) + 2Cl-(aq) + 2H2O(l) → 2Na+(aq) + 2OH-(aq) + H2(g) + Cl2(g)

I composti allo stato solido non vengono dissociati in ioni in soluzioni acquose proprio perché non vengono sciolte. 

Le equazioni che contengono composti ionici rappresentati come ioni dissociati sono dette equazioni ioniche nette. 

Nelle equazioni ioniche complete sono presenti anche degli ioni spettatori, ovvero ioni che non mutano né chimicamente, né fisicamente. Quindi questi ioni spettatori possono essere eliminati dall'equazione ionica, per ottenere un'equazione ionica netta. 

~~2Na+(aq)~~ + 2Cl-(aq) + 2H2O(l) → ~~2Na+(aq)~~ + 2OH-(aq) + H2(g) + Cl2(g)

**Equazione ionica netta:**
2Cl-(aq) + 2H2O(l) → 2OH-(aq) + H2(g) + Cl2(g)

## Classificazione delle reazioni

### Reazioni di precipitazioni

> Una reazione di precipitazione è una reazione dove le sostanze disciolte reagiscono per formare uno o più prodotti solidi. 

Reazioni di questo tipo coinvolgono ioni che si scambiano "partner" di due composti ionici e sono conosciute anche come reazione a doppio scambio. Reazioni di precipitazioni si trovano spesso in natura e sono usate in laboratorio per scoprire la composizione della materia ed identificare ioni metallici. 

La concentrazione massima per cui una sostanza può essere disciolta in un solvente sotto precise condizioni è detta **solubilità**. Se una sostanza ha un alta solubilità viene detta **solubile**, se invece ha una bassa solubilità viene detta **insolubile**. Un composto precipiterà se la sua concentrazione in una soluzione supera la solubilità. 

|Soluble compounds| Exceptions|
|-|-|
|$Li^+ Na^+ K^+ NH_4^+ NO_3^- C_2H_3O_2^-$|Anioni di $Li^+ Na^+ K^+ NH_4^+$|
|$Cl^- Br^- I^-$ (eccezzioni: $Ag^+ Hg^{2+} Pb^{2+}$)|$OH^- S^{2-}$ (eccezzioni: $Ca^{2+} Ba^{2+} Sr^{2+}$)|
|$SO_4^{2-}$ (eccezzioni: $Ca^{2+} Ba^{2+} Sr^{2+} Ag^+ Pb^{2+}$)|$CO_3^{2-} PO_4^{3-}$|

Le tabelle soprastanti sono in grado di predire se ci sarà la formazione di un precipitato quando due composti ionici sono mischiati. Per identificare la presenza del precipitato bisogna scrivere l'equazione ionica netta e se il composto è insolubile (secondo le tabelle), allora assisteremo alla formazione di un precipitato. 

### Reazioni acido-base

> Una reazione acido-base è una reazione in cui si trasferiscono ioni H (H+) da una specie chimica all'altra.

Le reazioni acido-base sono diffuse in natura, in posti come cellule o oceani, ma hanno anche un ampio utilizzo nelle industrie. 

> Una sostanza acida è una sostanza che disciolta in acqua libererà ioni idronio (H3O+)

In reazioni acido base, i composti disciolti in acqua liberano ioni idronio. Le reazioni acido-base sono  caratterizzate dalla presenza di due tipi di acidi:
- **acido forte:** acido che reagisce completamente con l'acqua.
- **acido debole:** acido che reagisce parzialmente con l'acqua e che quindi lascia molte sue molecole disciolte in acqua allo stato originale e produrrà pochi ioni idronio.

La maggior parte degli acidi sono acidi deboli, che si possono communamente in natura. 

> Una sostanza basica è una sostanza che in acqua libererà ioni idrossido (OH-)

 Le basi più comuni sono basi (composti ionici) composte dall'ione idrossido e dai metalli del primo e secondo gruppo. Una base in acqua libera ioni idrossido dissociandosi dagli ioni "complementari" (cationi) del composto. Esistono due tipi di basi diverse:
 - **base forte:** base che in acqua si dissocia completamente, sono classificati come acidi forti tutti quei composti che nella formula chimica hanno il gruppo idrossido perché la dissociazione è completa solo quando il composto si scioglie in acqua sotto precise condizioni (o tutto o niente (o si scioglie il composto e la dissociazione è completa oppure non si scioglie e non accade niente)). 
 - **base debole:** base che reagisce con l'acqua solo parzialmente e non contiene il gruppo OH nella formula chimica e quindi esso viene liberato grazie ad una reazione con l'acqua e la base.

Le basi più diffuse in natura sono le basi deboli. 

Reazioni chimiche dove acidi e basi si sciolgono in acqua e liberano rispettivamente ioni idronio e ioni idrossido sono reazioni acido-base. In queste reazioni l'acqua è sia un solvente che un reagente. Un particolare tipo di reazioni acido-base sono reazioni di neutralizzazione dove i reagenti sono un acido ed una base e producono acqua ed un sale, ma l'acqua in questo caso non è un reagente. 

acido + base → sale + acqua

### Reazioni di ossidoriduzione 

Le reazioni di ossidoriduzione sono anche conosciute come redox (reazioni di ossidazione-riduzione) 

> Le reazioni di ossidoriduzione sono reazioni che coinvolgono il trasferimento di elettroni tra i reagenti per ottenere dei prodotti ionici.

Ogni equazioni che descrive una redox può essere divisa in più semi-reazioni che descrivono il trasferimento di elettroni di ogni reagente, una semi-reazione per ogni reagente. In particolare queste semi-reazioni descrivono se un reagente perde o acquisisce elettroni, per questo bisogna introdurre un po' di terminologia utile e comune per queste reazioni:
- **ossidazione:** perdita di elettroni
- **riduzione:** acquisizione di elettroni
- **reducente (agente reducente):** colui che viene ossidato
- **ossidante (agente ossidante):** colui che viene ridotto

A volte una redox può portare alla formazione di un composto covalente, e quindi andrebbe contro la definizione di reazione redox e qui entrano in gioco i numeri di ossidazione che rappresentano la carica del composto se esso *fosse* ionico. 

**N.B. non si deve confondere le scritte 2+ e +2, la prima indica la carica mentre la seconda un numero di ossidazione**
Quindi la completa definizione di una reazione redox:
> Le reazioni di ossidoriduzione sono reazioni in cui i composti coinvolti cambiano il loro numero di ossidazione.

quindi:
- **ossidazione:** incremento del numero di ossidazione
- **riduzione:** diminuzione del numero di ossidazione

Una sottoclasse di reazioni redox sono le reazioni di combustione in cui è presente un reducente ed un'ossidante che è spesso l'ossigeno e reagiscono sviluppando calore e luce. 

Reazioni redox sono anche reazioni a scambio semplice in cui uno ione in soluzione ossida un metallo e libera l'altro a cui era unito prima della reazione.

#### Bilanciamento di una reazione Redox

Reazioni redox spesso coinvolgono acqua, ioni idronio e ioni idrossido come reagenti o prodotti anche se non sono né ossidati né ridotti, ma partecipano alla trasformazione chimica. Queste reazioni sono difficili da bilanciare quindi bisogna seguire uno schema alternativo:

1. scrivere le due semi-reazioni (reagente $\implies$ prodotto che ha atomo in comune con reagente)
2. bilanciare le semi-reazioni tranne che H e $O_2$
3. Bilanciare $O_2$ aggiungendo molecole di $H_2O$
4. bilanciare H aggiungendo ioni H+
5. bilanciare le cariche aggiungendo elettroni (perché il numero di elettroni dei reagenti e dei prodotti deve essere uguale)
6. Se necessario moltiplicare le semi-reazioni per il m.c.m. per ottenere lo stesso numero di elettroni
7. mettere assieme le due semi-reazioni ed eliminare i composti che appaiono su entrambi i membri dell'equazione
8. Nel caso di eccesso di OH- (soluzione basica):
9. Aggiungere OH- su ogni lato per un numero totale quanti sono gli ioni H+
10. sui lati in cui ci sono sia OH- che H+ unirli per rimpiazzargli con una molecola di H2O
11. eliminare gli H2O spettatori
12. ricontrollare il numero di atomi e le cariche

## Stechiometria

La stechiometria è la relazione quantitativa che instaurano i composti in una reazione chimica. Le equazioni chimiche bilanciate è in grado di darci l'informazione quanto di un reagente deve reagire con x di un altro reagente per ottenere una certa quantità di prodotto. I coefficienti di reazione fanno derivare i fattori stechiometrici, numeri che possono avere qualsiasi unità di misura (da molecole a dozzine). I fattori stechiometrici ci danno le informazioni che ci permettono di calcolare la quantità di prodotto da x reagente, e possono essere espressi in forma di rapporto. 

**Grazie ai numeri stechiometrici possiamo:**
- calcolare le moli di reagente necessarie per produrre tot moli di prodotto (attraverso rapporto fattori)
- calcolare il numero di molecole/atomi con procedimento in (1) e poi moltiplicare per N.A.
- calcolare i g trasformando i g di prodotto in mol e moltiplicare per rapporto moltiplicare mol reagente per massa molare e ottenere i g cercati

**In sintesi:**
Per svolgere questi esercizi basta trasformare quello abbiamo in moli e attraverso i fattori stechiometrici trovare le altre moli e poi ricavare quello che ci serve. Tutto gira attorno i numeri stechiometrici che sono il numero di moli necessari per ogni reagente per ottenere una certa quantità di prodotto, spesso espressi in forma di rapporto.

## Resa di reazione

I fattori stechiometrici indicano il rapporto delle quantità che servono per ottenere tot prodotto, ma spesso le quantità di reagenti non rispettano il rapporto. In questo caso uno dei reagenti sarà consumato dalla reazione al 100% e sarà colui che limiterà la quantità di prodotto della reazione, questo reagente è il **reagente limitante**. L'altro reagente con cui farà al reazione è il reagente in eccesso. Per identificare il reagente limitante e quello in eccesso ci serve sapere le moli a disposizione di ogni reagente e l'equazione bilanciata per ricavare i fattori stechiometrici. Per poi calcolare quante moli di prodotto si otterrebbe per ogni quantità data di reagente ed il reagente che produce meno prodotto è il reagente limitante mentre l'altro è quello in eccesso. 

La quantità di prodotto che si dovrebbe ottenere con certe condizioni calcolata attraverso l'uso dei coefficienti stechiometrici è detta **resa teorica di reazione**, ma la quantità di prodotto che si ottiene in pratica è la **resa effettiva**. La resa effettiva è spesso < della resa teorica, e questo succede per molti fattori esterni come la presenza di reazioni secondarie o perché sono incomplete. La **resa percentuale** mostra quanto la resa effettiva si avvicina alla resa teorica e si ottiene calcolando il rapporto resa effettiva/resa teorica in percentuale:

$Resa\ percentuale = {resa effettiva\over resa teorica}\cdot 100$

Resa teorica e resa percentuale possono essere espresse in qualsiasi unità di misura. 

## Analisi chimiche

- **Analisi quantitativa:** determinazione della concentrazione o quantità di una certa sostanza in un campione.

### Titolazioni 

Una titolazione è una tecnica analitica che permette la determinazione della concentrazione di un campione ad concentrazione incognita (analita) attraverso l'aggiunta graduale di una sostanza a concentrazione nota (titolante), questa operazione viene effettuata attraverso l'uso di una buretta. La buretta è uno strumento graduato che permette di misurare il volume versato nella soluzione e questo volume può essere versato attraverso piccole gocce o anche come un normale rubinetto. 

Il titolante e l'analita fanno una reazione chimica nota e attraverso la misura del volume del titolante versato per completare la reazione con il titolante e raggiungere il punto d'equivalenza della titolazione (si capisce grazie al fatto che la soluzione raggiunge un colore particolare oppure perché la soluzione subisce un cambiamento chimico visibile) è possibile calcolare la concentrazione. Il cambiamento di colore della soluzione è dovuto grazie all'aggiunta di indicatori. Il punto di equivalenza potrebbe essere individuato anche grazie alla misurazione di proprietà della soluzione che mutano in modo prevedibile durante la titolazione. 

Il volume dello titolante misurato è il **punto di fine** della titolazione. Una titolazione fatta come si deve dovrebbe avere il punto di fine e d'equivalenza coincidenti. Qualsiasi tipo di reazione può avvenire durante una titolazione. 

Per eseguire al meglio una titolazione bisognerebbe mischiare in continuazione la soluzione e versare il titolante a gocce per essere i più precisi possibili. 

### Analisi gravimetriche

Un'**analisi gravimetrica** è un'analisi in cui il campione è soggetto a un trattamento che modifica il suo stato fisico e permette la separazione dell'analita dalle altre componenti. Attraverso la misura della massa del campione e dell'analita o delle altre componenti e l'uso di fattori stechiometrici, ci permette di calcolare la sua concentrazione nel campione.

Il cambiamento di stato del campione può avvenire attraverso una serie di trasformazioni chimiche e fisiche come come per esempio una reazione di precipitazione oppure un riscaldamento del campione per far evaporare dell'acqua. 

Usando il metodo gravimetrico si può eseguire anche un'analisi di combustione: un campione è riscaldato ad alte temperature con al presenza di una corrente di O2. Una volta fatta la combustione dell'intero campione come prodotti si otterrebbero H2O e CO2 e gas che vengono assorbiti da un macchinario al cui intero sono presenti dei dispositivi che assorbono solo un tipo di gas e in base a quanto si gonfiano si può stabilire la massa di ogni componente del gas. 
