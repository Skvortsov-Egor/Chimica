#scienze_naturali #chimica #miscugli #colloidi 

# Soluzioni e colloidi

## Processo di dissoluzione 

Una **soluzione** è un miscuglio omogeneo, in cui sono mischiati due componenti, uno dei quale ha concentrazione molto maggiore dell'altra e viene detta **solvente**, l'atra/e invece è detta **soluto**. Anche se il soluto è più pesante del solvente, se esso è solubile: si scioglie. Un composto molecolare disperde le sue molecole nella soluzione. Un composto ionico invece si dissolve e viene dissociato, anche qui il soluto è disperso nel solvente. 

Molte soluzioni hanno l'acqua come solvente, ma non è l'unico solvente esistente: ogni gas, liquido e solido può essere un solvente, infatti molte leghe sono un metallo disciolto in un altro. 

Le soluzioni hanno determinate proprietà:
- Le soluzioni sono miscugli omogenei e quindi le loro composizione è uguale in ogni loro parte
- Lo stato fisico della soluzione è solitamente uguale a quella del solvente
- Le componenti sono particelle disperse
- Il soluto disciolto non si separerà dal solvente e non si depositerà
- La concentrazione di un componente della soluzione può variare, ma entro certi limiti

### Formazione di soluzioni

La formazione di una soluzione è un **processo spontaneo**, ovvero un processo che avviene sotto determinate condizioni e senza la necessità di energia da fonte esterna. Possiamo mescolare per aumentare la velocità del processo.  Ci sono due criteri che sono in favore di un processo spontaneo, ma che non lo garantiscono:
1. una diminuzione dell'energia interna (reazione esotermica)
2. aumento del disordine del sistema (aumento dell'entropia)

In un processo di dissoluzione, spesso avviene una variazione dell'energia interna e avviene sempre un'aumento dell'entropia. Non si ha variazione di energia quando l'intensità delle forze intermolecolari soluto-solvente sono le stesse di quelle delle componenti separate. Questa viene detta **soluzione ideale**. La diffusione è in grado di fornire la forza necessaria per causare la formazione una soluzione in modo spontaneo. Alcune volte però l'intensità delle forze intermolecolari tra solvente-soluto possono prevenire la dissoluzione. 

Le forze intermolecolari rilevanti per il processo di dissoluzioni sono 3:
- soluto - soluto
- solvente - solvente
- soluto - solvente

La formazione di una soluzione potrebbe essere vista come un processo diviso in due passaggi:
1. l'assorbimento di energia per spezzare le attrazioni intermolecolari soluto - soluto e solvente - solvente
2. rilascio dell'energia per creare le attrazioni solvente - soluto (processo detto **solvatazione**)

La somma dell'energie rivela se il processo complessivo è endotermico o esotermico. In alcuni casi non si formerà una soluzione perché l'energia liberata dalla solvatazione, è minore dell'energia richiesta per spezzare le attrazioni soluto - soluto e solvente - solvente. Alcuni composti si dissolvono anche con processi endotermici. Questi sono comunque processi spontanei, ma richiedono input di energia maggiore rispetto la solvatazione. 

## Elettroliti 

Alcune sostanze quando sono disciolte in acqua, subiscono una trasformazione chimica o fisica che liberano ioni in soluzione. Queste sostanze sono dette **elettroliti**. Sostanze che non liberano ioni in soluzioni sono dette **non-elettroliti**. Se tutto il composto disciolto in acqua libera ioni allora il composto è un elettrolita forte, se invece solo una parte del composto in acqua libera ioni allora il composto è un elettrolita debole. Per identificare se una sostanza è un elettrolita forte, debole o non-elettrolita si può misurare la conduttività elettrica del composta quando è disciolto in acqua. Per condurre elettricità una sostanza deve avere specie libere e cariche. Le soluzioni conducono elettricità quando al loro interno contengono ioni disciolti, la conduttività aumenta, man mano che la concentrazione degli ioni aumenta. Se immergiamo due elettrodi a cui applichiamo un voltaggio nella soluzione, possiamo calcolarci la concentrazione degli ioni misurando il voltaggio. 

### Elettroliti ionici

Le molecole polari sono attratte dagli ioni. Le attrazioni di questo tipo sono dette **attrazioni ione-dipolo** e sono di natura elettrostatica. Quando composti ionici si dissolvono in acqua, gli ioni del solido si separano e si disperdono in modo uniforme. Le molecole d'acqua circondano i singoli ioni e solvatano gli ioni, riducendo la forza attrattiva tra di loro, questo processo prende il nome di **dissociazione**. La maggior parte delle volte, gli ioni vengono dissociata completamente e quindi i composti ionici sono degli elettroliti forti. Gli ioni nella soluzione si muovono come ioni solvati e per conto loro. Questo aumenta il disordine nella soluzione e quindi anche gli ioni assumono posizioni più disordinate. Il disordine è responsabile di molte dissoluzioni dei composti ionici. Ci sono casi in cui le forze soluto-soluto sono troppo forti oppure l'attrazione ione-dipolo è troppo debole, e quindi l'aumento del disordine non compensa l'energia necessaria a separare i singoli ioni. 

### Elettroliti covalenti

L'acqua deionizzata è un cattivo conduttore perché non è ionizzata. Una sostanza viene ionizzata quando una molecola cede un protone ad un'altra molecola. Alcune soluzioni preparate a partire da molecole covalente conducono elettricità perché il soluto reagisce con il solvente e libera ioni. 

Acidi forti sono elettroliti forti, e acidi deboli sono elettroliti deboli, questo perché acidi forti reagiscono completamente con l'acqua e liberano tanti ioni, mentre acidi e basi deboli reagiscono parzialmente con l'acqua e liberano pochi ioni. 

## Solubilità

La quantità di soluto massima che si può sciogliere in una soluzione è determinata dalle forze intermolecolari soluto-soluto, solvente-solvente e soluto-solvente. Il punto limite di quanto soluto si può sciogliere si può osservare quando il soluto non si scioglie più, non importa quanto velocemente si mescola. La concentrazione del punto limite è la **solubilità**. 

> La **solubilità** è la concentrazione massima di un soluto in un solvente che si può raggiungere a determinate condizioni

Al punto di solubilità, il processo di dissoluzione è in equilibrio. Quando la concentrazione di un soluto è uguale alla sua solubilità, la soluzione è **satura**. Se la concentrazione di un soluto è minore della solubilità, la soluzione **non è satura**. Una soluzione con una concentrazione relativamente bassa di un soluto è detta **diluita**, invece una soluzione con una concentrazione relativamente alta di un soluto è detta **concentrata**. 

Se dopo il punto di solubilità si aggiunge altro soluto, il soluto si dissolve, ma allo stesso tempo il soluto disciolto precipita. Il sistema è in equilibrio: la dissoluzione e la precipitazione e quindi i due processi inversi occorrono allo stesso ritmo e la quantità di soluto disciolto e precipitato è costante (ma i singoli cristalli cambiano nel tempo).

Esistono soluzione in cui la concentrazione di soluto è maggiore della solubilità, in questo caso si ha una soluzione **soprasatura** e sono in uno stato di non-equilibrio, ed il soluto man mano precipiterà finché la soluzione non raggiunge l'equilibrio. 

### soluzioni di gas in liquidi

La struttura del soluto e del solvente, determina il tipo di interazione intermolecolare che c'è e la solubilità. Ci sono anche altri fattori che affliggono la solubilità di un soluto in un solvente. Uno di questi fattori è la temperatura, la quale se aumenta diminuisce la solubilità di un gas, am aumenta quella di un solido. La solubilità di un soluto gassoso è determinato anche dalla pressione parziale del gas. La solubilità di un gas aumenta se aumenta la pressione parziale del gas. 

**Legge di Henry**
> La quantità di gas ideale che si dissolve in un liquido è direttamente proporzionale alla pressione del gas

$C_g = k\cdot P_g$

k è una costante di proporzionalità che dipende dall'identità del soluto gassoso e del solvente e dalla temperatura della soluzione. Anche soluti gassosi sono in grado di creare soluzioni soprasature, se la soluzione è preparata a basse temperature o alte pressioni, quando si alza la temperatura, diminuisce la pressione parziale e la soluzione diventa soprasatura. 

### soluzioni di liquidi in liquidi 

Un liquido è **miscibile** è un liquido che ha solubilità infinita. Liquidi miscibili sono liquidi polari o che sono tenuti assieme da legami a idrogeno. In questi liquidi le attrazioni dipolo-dipolo tra soluto-solvente, hanno intensità uguale o maggiore a quella tra i soluti o tra i solventi puri. Allo stesso modo le sostanze apolari sono miscibili tra di loro perché non ci sono differenze tra le forze intermolecolari. ***il simile scioglie il simile***. 

Due liquidi che si mescolano poco tra di loro sono **immiscibili**. Si forma un gradiente di miscibilità se si mettono due liquidi immiscibili nello stesso contenitore. Sostanze apolari non si mescolano con le sostanze polari. L'attrazione tra molecole polari e quelle apolari è debole, ma anche quella tra molecole apolari, infatti si forma grazie alle attrazioni forti tra le molecole polari, isolano quelle apolari e si crea il gradiente. In generale la differenza tra le miscibilità e immiscibilità è che liquidi miscibili hanno una solubilità infinita, invece liquidi immiscibili hanno una solubilità molto bassa, ma non nulla. 

Esistono inoltre liquidi parzialmente miscibili (apolari), che hanno un a solubilità maggiore di liquidi immiscibili, ma comunque molto bassa. Due liquidi comunque formano un gradiente formato dalla soluzione con solvente il liquido apolare e soluto il liquido polare, e dalla soluzione con solvente il liquido polare e soluto una concentrazione molto bassa di liquido apolare. 

### soluzioni di solidi in liquidi 

In generale la solubilità dei solidi aumenta con la temperatura, anche se ci sono delle eccezioni. Si possono preparare delle soluzioni soprasature con un solido di un solido, quando la temperatura viene aumentata. Ad alte temperature, una soluzione può anche essere satura, ma se abbassiamo la temperatura gradualmente il soluto potrebbe non precipitare e la soluzione è comunque stabile anche se soprasatura, ma se la si agita, inizia a precipitare. 

## Proprietà colligative 

Le proprietà delle soluzioni sono diverse rispetto a quelle dei soluti e solventi puri. Molte proprietà dipendono dalle singole caratteristiche dei soluti, ma alcune proprietà dipendono dalla concentrazione di soluto e non dalle loro caratteristiche. 

### Frazione molare e molalità 

La molarità, con la variazione di temperatura cambia, per la variazione di volume. Quindi nel caso di variazioni di temperature e di proprietà colligative, è più sensato usare unità di concentrazioni (tengono conto delle moli e della massa) come la **frazione molare** e la **molalità**. La frazione molare è il rapporto tra le moli di un componente e le mol totali:

$X = {mol_A\over mol_{tot}}$

La molalità, invece, è il rapporto tra le moli di soluto e la massa del solvente: 

$m = {mol_{soluto}\over kg_{solvente}}$

### Tensione di vapore 

La **tensione di vapore** è la pressione che esercita il gas sul liquido quando il processo di condensazione e vaporizzazione sono in equilibrio. Dissolvere una sostanza non volatile in una volatile, fa diminuire la tensione di vapore. Questo perché se aggiungiamo  molecole di soluto, la superficie di solvente diminuisce, e visto che per vaporizzare le molecole di solvente devono essere alla superficie della soluzione: diminuisce la velocità di vaporizzazione del solvente. La velocità di condensazione, invece non è cambiata, quindi il nuovo equilibrio vaporizzazione-condensazione viene raggiunto con meno molecole di solvente nella fase gassosa e quindi una tensione di vapore minore. La diminuzione della tensione di vapore, aumenta il punto di ebollizione della soluzione e aumentano l'entropia della soluzione, questo perché l'entropia stabilizza le molecole di solvente e ostacola la loro vaporizzazione. 

**Legge di Raoult** : 
> La pressione parziale esercitata da una componente della soluzione ideale è uguale alla tensione di vapore della componente pura moltiplicata per la sua frazione molare.

$P_A = X_A\cdot P°_A$

Per la legge di Dalton: 

$P_{soluzione} = ∑P_i = ∑X_i\cdot P°_i$

Una sostanza non volatile ha una tensione di vapore trascurabile, quindi:

$P_{soluzione} = X_{solvente}\cdot P°_{solvente}$

### Aumento del punto di ebollizione di un solvente

Il punto di ebollizione è la temperatura in cui la tensione di vapore è uguale alla pressione atmosferica dell'ambiente. La tensione di vapore diminuisce a causa dei soluti non volatili, allora il punto di ebollizione della soluzione aumenterà. Rispetto a un solvente puro, la tensione di vapore di una soluzione, richiederà una temperatura più elevata per raggiungere la sua tensione di vapore e anche quella uguale alla pressione atmosferica. 

**Aumento del punto di ebollizione (∆Tb)** è l'aumento del punto di ebollizione che si osserva quando un soluto non volatile è disciolto in un solvente. ∆T è proporzionale alla molalità. 

$∆T_b = K_b\cdot m$

Kb è una costante ebulliscopica e dipende dalle proprietà della sostanza. 

L'aumento del punto di ebollizione dipende dal numero di particelle del soluto presenti in una quantità di solvente (molalità).

### Distillazione di soluzioni

La distillazione è una tecnica di separazione che si usa per separare le componenti di un miscuglio. Questa tecnica è costituita dal riscaldamento controllato dalla soluzione per vaporizzare, condensare e raccogliere una o più componenti e così separarle.

La distillazione si divide in due categorie:
- **distillazione semplice:** riscaldamento della soluzione alla base di un tubo frazionario, la componente gassose poi passa attraverso un tubo refrigerante e la componente liquida separata viene raccolta
- **distillazione frazionata:** distillazione semplice ripetuta più volte per separare più componenti

## Depressione del punto di congelamento di un solvente

La temperatura a cui una soluzione solidifica è minore di quella a cui solidifica un liquido puro. La diminuzione del punto di solidificazione di una soluzione diluita rispetto un liquido puro è detto: punto ciroscopico, ed è direttamente proporzionale alla molalità. 

$∆T_f = K_f\cdot m$

Kf è una costante crioscopica e dipende dalle proprietà della sostanza. 

## Diagramma di fase per una soluzione acquosa di un non elettrolita

Queste tre proprietà colligative sono spesso riassunte con un confronto dei diagrammi di fase del liquido puro (solvente) e quello della soluzione. La curva liquido-gas per il solvente, sta sotto a quella per la soluzione, ed indica un abbassamento della tensione di vapore. Il punto di ebollizione è più alto per la soluzione che per il solvente ad ogni valore di pressione. La curva liquido-solida per la soluzione sta sotto a quella per il solvente e questo indica un punto di solidificazione più basso. La curva solido-gas della soluzione coincide con quella del solvente. Tutto questo è a causa del soluto non volatile disciolto nella soluzione e perché il solvente è sottoposto a due attrazioni: tra le tra di solvente e per le molecole di soluto. La fase solido e gassosa non sono sottoposte alle proprietà colligative perché solo il solvente compone le fasi, escludendo il soluto.

### Osmosi e pressione osmotica

Certi materiali sono in grado di esibire delle proprietà di permeabilità selettiva e che quindi possono far passare solo certe molecole con una determinata grandezza, forma, carica, polarità... Questi materiali sono detti **membrane selettive**. 

Nel caso si un tubo a U, dove sono presenti solvente puro e soluzione separate da una membrane semipermeabile solo dalle molecole del solvente. Le molecole di solvente si diffonderanno in entrambe le direzioni. Visto che la concentrazione di solvente è maggiore nel solvente puro che nella soluzione, esse si diffonderanno con una velocità maggiore rispetto alle molecole della soluzione. il risultato sarà la diffusione di molecole di solvente dal solvente puro alla soluzione. Il processo che diffonde le molecole di solvente attraverso una membrana semipermeabile è detto **osmosi**.

Il volume della soluzione aumenta, man mano che diventa più diluita, quindi aumenta l'altezza della colonna e quindi la sua pressione idrostatica e aumenta la velocità con cui le molecole di solvente tornano al solvente puro. Quando la pressione raggiunge un valore che produce una velocità di diffusione del solvente inversa pari alla velocità di osmosi (pressioni uguali), la diffusione del solvente cessa. Questa pressione è detta **pressione osmotica (π)** della soluzione.

$π = MRT$

Se si applica una pressione maggiore di quella osmotica, allora l'osmosi viene invertita e le molecole del solvente passano dalla soluzione al solvente puro. Una soluzione è **isotonica** quando la pressione è uguale alla pressione osmotica. Se la pressione della soluzione è minore di quella della pressione è detta **ipotonica** e il corpo con concentrazione minore diminuisce di volume (emolisi). Se la pressione di una soluzione è maggiore di quella osmotica allora è **ipertonica** e il corpo aumenta di volume e libera il contenuto (crenazione).

### Proprietà colligative di elettroliti

Le proprietà colligative dipendono dalla molalità e non dalla loro natura. Gli elettroliti, modificano ulteriormente la soluzione perché 1 mole di elettrolita produce più di 1 mole di particelle. Senza contare di questa caratteristica, si potrebbe pensare in basi ai risultati sperimentali che gli elettroliti forti non vengono dissociati completamente. Quindi per prevenire questo errore, bisogna tenere conto nei calcoli del **coefficiente di van’t Hoff (i)**: rapporto tra le moli di particelle di una soluzione e numero di unità di formula disciolte. 

L'apparente ionizzazione incompleta degli elettroliti forti è dovuta al fatto che l'attrazione intermolecolare in una soluzione è ridotta dalla solvatazione degli ioni, ma non è completamente annullata. Le attrazioni residue impediscono agli ioni di comportarsi come particelle totalmente indipendenti. In alcuni casi, uno ione positivo e uno negativo si toccano (unità solvatata) e questo viene detto **coppia ionica**. Quindi la concentrazione effettiva, di un ione è inferiore a quella indicata dalla concentrazione effettiva. Gli ioni diventano sempre più separati più diluita è la soluzione e le attrazioni intermolecolari residue diventano sempre meno. Pertanto, in soluzioni estremamente diluite, le concentrazioni effettive degli ioni uguali alle concentrazioni effettive. 

## I colloidi

Le sospensioni sono miscugli eterogenei che contengono sospensioni  e sono composti di grandi particelle visibili. Le particelle sospese si notano dopo che si ha mescolato il miscuglio. In una soluzione non ci sono depositi e sono disperse molecole e ioni, inoltre una soluzione può essere torbida, ma la luce passa comunque attraverso. I due miscugli hanno proprietà molto diverse. 

I **colloidi** invece sono dei miscugli che hanno proprietà intermedie tra questi due. Le particelle hanno una dimensione intermedia tra quelle delle sospensioni e delle soluzioni e le particelle non sono visibili. Le particelle di un colloide sono abbastanza grandi da diffondere la luce, questo effetto è detto **Tyndal**. L'effetto Tyndal fa si che i colloidi siano opachi a abbiamo una natura nuvolosa. Molti colloidi sono aggregati di migliaia di molecole, ma alcuni consistono solo di singole grandi molecole, le masse di queste molecole può arrivare anche a milioni di amu. I colloidi sono fatti come le soluzioni di soluto e solvente. Il rispettivo di soluto per i colloidi è la **fase dispersa** e il solvente in cui la fase dispersa è dispersa si chiama **mezzo di dispersione**. Un colloide può coinvolgere più stati della materia.

### Preparazione dei colloidi

Per preparare un colloidi bisogna produrre delle particelle con dimensioni colloidali e  distribuirle nel mezzo di dispersione. Le particelle con dimensioni colloidali si possono adottare due metodi:
- **Metodo dispersivo:** rompere particelle grandi
- **Metodo di condensazione:** far crescere da particelle più piccole come molecole.

Alcune sostanze solide quando sono a contatto con l'acqua, si disperdono spontaneamente e formano colloidi. Questi solidi hanno particelle già di una grandezza colloidale. 

**Un'emulsione** si ottiene quando si mescola o si agitano due liquidi immiscibili. Quest'azione fa si che un liquido viene rotto in particelle con dimensioni colloidali e si disperde nell'altro liquido. In molte emulsioni,  la fase dispersa tende a fondersi insieme e a formare grandi particelle e quindi si separa. Le emulsioni sono spesse stabilizzate da un agente emulsionante, una sostanza che impedisce la creazione di particelle più grandi del liquido disperso. 

Il metodo di condensazione forma colloidi grazie all'aggregazione di molecole Se le particelle condensano in particelle più grandi del range delle particelle colloidali, non si forma un colloide. Molte condensazioni coinvolgono reazioni chimiche. I colloidi sono resistenti nel tempo. 

### saponi e detergenti

Per ottenere il sapone si può bollire un'acido in una soluzione fortemente basica. I grassi animali contengono acidi grassi, e se si fanno bollire in una soluzione fortemente basica, si ottengono dei sali di acidi grassi. Gli acidi grassi sono i nostri **saponi**, ed hanno la caratteristica di contenere una lunga catena di idrocarburi apolare e non carica e un gruppo ionico. I **detergenti** hanno una struttura simile, ma i saponi forma composti insolubili in acqua, mentre i detergenti sono idrosolubili. Queste sostanze sono dette **anfifiliche**. 

L'azione di pulizia di questi prodotti è possibile grazie alla coda idrofobica, e che quindi si scioglie in sostanze apolari. La testa ionica è attratta dall'acqua e quindi queste molecole sono disposte tra l'acqua e le sostanze apolari (come sporco, olio...) e quindi fanno da ponte tra i due. Queste sostanze in acqua assumono una disposizione con la parte ionica all'esterno e la parte idrofobica all'interno e così lo sporco viene sospeso come particelle colloidali nella parte idrofobica e vengono lavate via. 

### Proprietà elettriche dei colloidi

Le particelle colloidali che sono disperse, sono spesso cariche elettricamente. La maggior parte dei colloidi di idrossido di metallo hanno cariche positive, mentre la maggior parte dei metalli e dei solfuri metallici forma dispersioni con carica negativa. Tutte le particelle di un colloide ha la stessa carica per disperdere le componenti, il mezzo disperdente invece rende il colloide complessivamente neutro (carica opposta). Possiamo utilizzare la carica della fase dispersa per separare le due componenti: se si posizionano due elettrodi, la fase dispersa sarà attratta da quello con carica opposta e poi precipiterà perché perde la carica. 

### I gel

Un gel è un colloide in cui la fase dispersa è un liquido e dil mezzo disperdente è un solido. Le fibre del mezzo disperdente formano una complessa rete tridimensionale e lo spazio tra questa rete è occupato da una soluzione diluita del mezzo disperdente. Con la formazione di un gel c'è l'assorbimento di un solvente, nel caso dell'acqua, viene detto che il gel è idratato, se è invece un altro solvente, viene detto che il gel è solvatato. 
