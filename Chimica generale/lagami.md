#scienze_naturali #chimica #legami

# Legami chimici e geometria molecolare
Per comprendere meglio i seguenti appunti sarebbe comodo confrontare allo stesso tempo [**la tavola periodica**](https://ptable.com/#Properties/Series).
## Legame Ionico

Un **catione** o un **anione** si forma rispettivamente quando un atomo neutro perde o acquisisce uno o più elettroni. I composti che sono formati da ioni sono detti **composti ionici**, e sono tenuti assieme da **legami ionici**: forze di attrazione elettrostatica tra cationi ed anioni. I legami ionici conferiscono determinate caratteristiche, i **solidi ionici** presentano:

-  una struttura cristallina
-  sono rigidi e fragili
-  hanno alti punti di ebollizione e fusione (perché i legami ionici sono forti)
-  Solidi ionici sono dei cattivi conduttori di elettricità
-  Sono solubili in acqua
-  Se disciolti in acqua sono dei buoni conduttori sia di calore che di elettricità perché gli ioni possono muoversi liberamente
-  Gli ioni allo stato solido non si muovono
-  Gli atomi neutri e i loro ioni hanno caratteristiche chimiche e fisiche molto diverse

**Composti ionici binari** sono formati dagli ioni di due elementi (un metallo e un non metallo) in cui il metallo è il catione e il non metallo è l'anione. Questo perché I metalli del primo gruppo ed in fondo al gruppo hanno un'energia di ionizzazione bassa e quindi perdono elettroni facilmente, mentre i non metalli, sopratutto quelli in alto a destra della tavola periodica hanno un affinità elettronica alta e quindi acquisiscono facilmente elettroni che hanno perso gli elementi metallici.

La carica totale dei composti deve essere pari a zero e quindi la carica positiva dei cationi deve essere a uguale a quella negativa degli anioni. La formula di un composto ionico rappresenta il rapporto più piccolo ed intero possibile affinché la carica del composto sia zero e non rappresenta il composto in se perché la formula non rappresenta la disposizione dei suoi ioni e quindi una molecola perché non è presente un solo legame ionico e le forze elettrostatiche di attrazione sono **isotropiche** e quindi un ione è attratto allo stesso modo da tutti gli ioni di carica opposta che sono nelle vicinanze. Questo fa si che gli ioni formano una struttura 3-dimensionale, molto stabile. 

![Legame ionico](https://upload.wikimedia.org/wikipedia/commons/thumb/4/41/Legame_ionico_fra_sodio_e_cloro.svg/1200px-Legame_ionico_fra_sodio_e_cloro.svg.png)

### struttura elettronica dei cationi

Quando si forma un catione, tutti gli atomi di valenza dell'atomo in vengono sottratti, e acquisisce una struttura elettronica del gas nobile che lo precede, in questo caso si dice che il catione è **isoelettronico** con il gas nobile che lo precede.

Per i gruppi 1 + 2, gli elettroni di valenza sono uguali al numero del gruppo, quindi se quei elementi diventano cationi, acquisiranno una carica 1+ o 2+. Per i gruppi che vanno da 12 a 17, gli elettroni di valenza sono uguali al numero del gruppo - 10, e quindi avranno una carica di N gruppo - 10 nel caso dovessero essere dei cationi e perdere tutti gli elettroni di valenza. Per quest'ultima "regola" esistono delle eccezioni che sono descritti dall'effetto di copia inerte (riflette l'energia bassa (cationi con carica minore) degli elettroni s di valenza per gli atomi degli elementi pesanti). 

Gli elementi di transizione hanno un comportamento diverso, rispetto i restanti gruppi, diventano cationi con carica 2+ o 3+ e perdono gli elettroni dell'orbitale esterno s e poi 1 dell'orbitale d o f esterno, questo perché nonostante gli orbitali d sono più energetici e si riempiono per ultimi, quelli s sono quelli più esterni. 

### struttura elettronica dei anioni

Gli anioni monoatomici sono solitamente formati da un non metallo che acquisisce tanti elettroni fino a riempire gli orbitali s e p esterni ed avere una configurazione elettronica simile a quella del gas nobile successivo. Quindi la carica dell'anione sarà uguale al numero di elettroni che servono per riempire gli orbitali s e p esterni. 

![numeri di ossidazione](https://upload.wikimedia.org/wikipedia/commons/3/35/Stati_di_ossidazione.png)

## Legame covalente 

Nei legame ionici gli elettroni sono trasferiti tra gli atomi coinvolti e grazie alla forza elettrostatica formano un legame. Nei **legami covalenti** gli atomi mettono assieme gli elettroni di valenza. Un legame covalente si forma tra due atomi che hanno un'affinità elettronica simile. Composti i cui atomi formano legami covalenti e non ionici hanno diverse caratteristiche fisiche:

- punti di ebollizione e fusione più basso dei composti ionici (attrazione tra atomi che sono neutri è più debole che dei ioni che sono carichi elettricamente)
- a temperatura ambiente sono solitamente liquidi o gassosi
- quando sono solidi sono più morbidi di quelli ionici
- In qualsiasi stato sono cattivi conduttori
- Sono insolubili in acqua

### Formazione di un legame covalente

I non metalli tendono a formare legami covalenti con non metalli: Quando due atomi con elettronegatività simile si avvicinano, i loro orbitali di valenza iniziano a sovrapporsi. Gli elettroni di valenza interagiscono con entrambi i nuclei e occupano lo spazio attorno ad entrambi e l'attrazione degli elettroni condivisi per ogni nucleo stabilizza il sistema. Gli elettroni tendono a stare di più attorno al nucleo più elettronegatività, nel caso in cui il legame è tra atomi diversi. All'inizio i due atomi hanno una loro energia potenziale che diminuisce man man mano che si stabilisce il sistema, il punto in cui l'energia potenziale è al minimo, è la distanza di legame a cui stanno due atomi in un legame. Se i due nuclei si avvicinano ancora, la loro energia potenziale aumenta perché i nuclei iniziano a respingersi. Questo indica le condizioni in cui il legame chimico si forma:

> Un **legame chimico** si forma se l'energia degli atomi coinvolti in un legame è minore rispetto all'energia degli atomi liberi.

Per creare un legame si libera energia e quindi (reazione esotermica) e c'è bisogno di energia per creare un legame chimico (reazione endotermica). 

![legame covalente formazione](https://upload.wikimedia.org/wikipedia/commons/f/f7/Formazione_legame_chimico.png)

### Covalente puro e Covalente polare

Se gli atomi che formano un legame covalente sono gli stessi, allora il legame è **covalente puro**: gli elettroni messi in comune stanno ugualmente attorno ai due nuclei, e quindi la probabilità di un elettrone di trovarsi vicino ad uno dei due nuclei è la stessa. 

Se gli atomi che formano un legame covalente sono diversi, allora il legame è **covalente polare** gli elettroni messi in comune tendono a stare attorno al nucleo più elettronegativo e quindi la densità elettronica è diversa nei vari punti: spostata verso il nucleo più grande. Un legame covalente polare presenta una carica parziale positiva sull'atomo meno elettronegativo e una parziale carica negativa sull'altro atomo. Per indicare la carica si usa la lettera **δ**. 

### Elettronegatività

L'elettronegatività è una proprietà che ha ogni atomo ed è la tendenza ad attrarre a sé elettroni. L'elettronegatività determina come gli elettroni messi in comune sono distribuiti tra gli atomi del legame. Maggiore è la capacità di un atomo ad attrarre elettroni, maggiore sarà la sua elettronegatività. Maggiore è la differenza di elettronegatività, più il legame sarà polare e quindi maggiore saranno le cariche parziali. 

L'elettronegatività nella tavola periodica tende a crescere da sinistra a destra e dall'alto verso il basso. I non metalli in alto a destra sono quelli con l'elettronegatività maggiore, mentre i metalli del primo gruppo in basso sono quelli con l'elettronegatività minore. 

La ∆EN di sue atomi può dare un'idea della polarità e del tipo di legame. Se il ∆EN è minore di 0.4 allora il legame è covalente puro, se il ∆EN è compreso tra 0.4 e 1.8 allora il legame è covalente polare, se invece è maggiore di 1.8, allora il legame è ionico. Il ∆EN può darci le informazioni su come saranno messia assieme gli elettroni: se puro distribuiti uniformemente, se ionico non distribuiti proprio. 

## Simboli e strutture di Lewis

La Teoria di Lewis è una teoria che contiene molti buchi, per esempio è in grado descrivere la configurazione degli atomi solo fino al terzo periodo e non dà una spiegazione del perché la regola dell'ottetto funziona, ma serve per la teoria VSEPR che è in grado di prevedere la geometria della molecola. Questa è la stessa della Teoria VB, ma che allo stesso tempo dà una spiegazione ai legami, energia di legame, angolo di legame, lunghezza di legame e riesce a predire la stessa geometria molecolare.

### simboli di Lewis

I simboli di Lewis vengono usati per descrivere gli elettroni di valenza di atomi e ioni poliatomici. Un simbolo di Lewis consiste nel simbolo chimico dell'atomo circondato da tanti pallini quanti sono gli elettroni di valenza ad ogni 90°. I simboli di Lewis possono anche illustrare anche i cationi ed anioni. I cationi in simboli di Lewis vengono rappresentati con l'atomo standard -> catione + elettrone/i, mentre gli anioni atomo standard + elettrone/i -> anione.

### strutture di Lewis

Le **strutture di Lewis** sono disegni che rappresentano i legami tra atomi o tra ioni. Per quanto riguarda i legami covalenti, per disegnare le strutture di Lewis si disegnano i due simboli atomici del legame vicini e attorno ad ogni atomi gli elettroni di valenza che non sono coinvolti nel legame, e tra i due simboli si disegnano gli elettroni condivisi, spesso rimpiazzati con una trattino per ogni coppia di elettroni. Un singolo trattino rappresenta un **singolo legame**. 

Per quanto riguarda i legami ionici si disegnano i due simboli chimici con attorno gli elettroni dopo il trasferimento di quest'ultimi. I due atomi sono circondati da parentesi quadre con la rispettiva carica. 

### Regola dell'ottetto 

La regola dell'ottetto dice che ogni atomo tende a formare tanti legami fino ad ottenere 8 elettroni di valenza, e quindi ad avere una struttura elettronica simile al gas nobile più vicino.

Il numero di legami che farà un atomo può essere previsto in base a quanti elettroni gli servono per averne 8 di valenza. 

Le uniche eccezioni a questa regola sono: H e gli elementi di transizione. 

### Legami doppi e tripli

In una coppia di atomi che fanno un legame, per raggiungere 8 elettroni di valenza, un singolo legame potrebbe non bastare, quindi si ha al presenza di **legami doppi** e **legami tripli** quando si mettono in comune rispettivamente due o 3 coppie per far si che ci siano 8 elettroni di valenza in entrambi gli atomi. 

### Disegnare atomi con la regola dell'ottetto

È possibile disegnare molecole semplici grazie alla regola dell'ottetto: appaiare gli elettroni spaiati di due atomi fino ad arrivare ad 8 elettroni di valenza per ogni atomo. 

Per atomi più complessi:
1. Determinare il numero totale degli elettroni di valenza, nel caso di cationi fare meno 1 per la carica, nel caso di anioni fare il contrario.
2. Disegnare lo scheletro della molecola con elemento meno elettronegativo in centro (spesso è quello che viene scritto per primo nella formula chimica del composto) e connetterlo con legami singoli ai restanti atomi
3. distribuire gli elettroni di valenza rimasti (elettroni valenza tot - N legami singoli*(2)) attorno agli altri atomi, a parte quello di H, per completare l'ottetto di tutti gli atomi.
4. Nel caso in cui rimangono elettroni a disposizione nonostante gli ottetti sono completati, disporre i restanti elettroni attorno all'atomo centrale
5. disegnare legami multipli per completare l'ottetto dell'atomo centrale se possibile

### Eccezioni nella regola dell'ottetto

Esistono molte molecole i cui atomi centrali non hanno raggiunto l'ottetto:

1. **Molecole con elettroni dispari:**

Molecole con elettroni dispari sono dette radicali liberi. Per disegnare la loro molecola:
1. Determinare il numero totale degli elettroni di valenza
2. Disegnare lo scheletro della molecola
3.  distribuire gli elettroni di valenza rimasti ($elettroni \ valenza \ tot - N \ legami \ singoli\cdot 2$) attorno agli altri atomi, a parte quello di H, per completare l'ottetto di tutti gli atomi (gli atomi più elettronegativi hanno la precedenza)
4.  Nel caso in cui rimangono elettroni a disposizione nonostante gli ottetti sono completati, disporre i restanti elettroni attorno all'atomo centrale
5.  disegnare legami multipli per completare l'ottetto dell'atomo centrale se possibile, in questo caso non è possibile raggiungere l'ottetto visto il numero dispari e quindi si creano legami multipli per avvicinare il più possibile l'atomo con l'ottetto incompleto all'ottetto, ma senza superarlo.

2. **Molecole deficienti di elettroni:**

Molecole che hanno l'atomo centrale che non raggiunge l'ottetto (non perché è dispari), generalmente sono atomi che appartengono al gruppo 2 e 12. Queste molecole sono molto reattive.

3. **Molecole Ipervalenti:**

Atomo del secondo periodo possono ospitare solo 8 elettroni perché hanno a disposizione 4 orbitali, mentre quelli dal terzo periodo in poi, hanno anche gli orbitali d liberi e molecole formate con questi elementi sono detti molecole ipervalenti. Per disegnare la molecola, se ci sono elettroni in più vengono assegnati all'atomo centrale. 


## Cariche formale e risonanza

La carica formale di un atomo in una molecola è la carica ***ipotetica*** che assumerebbe se gli elettroni fossero distribuiti equamente in un legame. Per ottenere la carica formale basta prendere gli elettroni di valenza e sottrarre a loro gli elettroni non di legame e sottrarre il numero di legami che fa quell'atomo. 

$$carica \ formale = \# \ elettroni\  di \ valenza − \# elettroni \ non \ leganti −  \# \ legami \ con \ atomo$$

La carica formale totale di una molecola, ovvero la somma delle cariche formale di tutte gli atomi, deve essere uguale a zero o alla carica dello ione, se si tratta dello ione. 

Nel disegnare le strutture molecolari seguendo i passi per scrivere i simboli di Lewis, ci si potrebbe ritrovare con più di una struttura, usando la carica formale si pò stabilire qual è la struttura più probabile in un atomo/ione. 

- strutture le cui tutte cariche formali sono uguali a zero è preferibile a quella in cui non lo sono
- se non è possibile il punto precedente allora è preferibile scegliere quella che ha più cariche formali uguali a zero
- sono preferibili strutture i cui atomi adiacenti hanno carica formale uguale a zero o opposta
- se la distribuzione delle cariche è simile, è da preferire quella cha ha la carica formale negativa sull'atomo più elettronegativo.

### Risonanza 

Nel caso in cui si possono scrivere più strutture di Lewis con la stessa disposizione per un atomo o ione, allora la distribuzione degli elettroni effettiva in un legame e la struttura molecolare è una media tra quelle possibili. Queste disposizioni sono dette forme di risonanza. La struttura elettronica della media delle forme di risonanza è detta ibrido di risonanza.

<=> questo simbolo tra le varie strutture di Lewis mostra che esse sono forme di risonanza. Un molecola che è un ibrido di risonanza non possiede nessuna struttura di quelle delle forme di risonanza, ma la struttura elettronica effettiva è quella mostrata dalla media delle forme di risonanza. 

Quindi la relazione che c'è tra forma di risonanza e ibrido di risonanza è che la struttura elettronica è una media tra le strutture elettroniche delle forme di risonanza. 

![ibrido di risonanza](https://www.myttex.net/forum/attachment.php?aid=17005)

## Forza dei legami ionici e covalenti

### Forza di legame covalente
La forza di un legame è misurata in base all'energia necessaria a rompere il legame che c'è fra i due atomi. Più forte è il legame, maggiore è l'energia necessaria a rompere il legame. L'energia necessaria a rompere una mole di molecole gassose è l'energia di legame. L'energia di legame per una molecola diatomica è il ∆H° del processo endotermico. 

> L'**energia di legame** è l'energia necessaria a rompere una mole di composta e si misura in $KJ\over mol$.

Per molecole che hanno più legami perché sono formati da più atomi, il ∆H° rappresenta l'energia di legame necessaria a rompere tutti i legami quindi per ottenere l'energia di legame media per un atomo si divide ∆H° per il numero di legami. Media perché una volta rotta un legame la molecola è più facile da rompere perché è instabile e richiede meno energia. 

> Il numero di legami è inversamente proporzionale alla distanza di legame. La forza di legame aumenta man mano che aumentano le coppie di elettroni disponibili. 

Grazie all'energia di legame, si può calcolare l'entalpia di reazione quando non si ha l'entalpia standard di formazione. In base al risultato possiamo dedurre se la reazione è esotermica o endotermica. Se la reazione è esotermica i legami dei prodotti sono più forti di quelli dei reagenti, nel caso invece che la reazione fosse endotermica, i legami dei reagenti sono più forti di quelli die prodotti. 

L'entalpia di reazione è la somma dell'energia necessaria a rompere i legami dei reagenti più l'energia necessaria a creare i legami dei prodotti: 

$ΔH = ƩE (legami\> rotti) − ƩE (legami\> formati)$

Il ∆H calcolato è una stima dell'entalpia di reazione, questo perché le due energie sono una media dei vari legami in diverse molecole. 

## Forza di legame ionico ed energia reticolare

Un composto ionico è stabile grazie all'attrazione delle forze elettrostatiche. **L'energia reticolare** è la misura di questa forza di attrazione. L'energia reticolare di un composto ionico, è l'energia necessaria a separare una mole di composto solido, nelle sue componenti gassose. L'energia reticolare è endotermica visto che dal composto solido si ottengono le sue componenti gassose. Maggiore è l'energia reticolare, più è stabile il composto. 

L'energia reticolare di un composto ionico può essere espressa come:

$∆H \ reticolare = {C\cdot (Z+)\cdot (Z-)\over R°}$

C = costante che dipende dalla struttura cristallina
Z = carica degli ioni + e -
R° = distanza interionica (somma dei raggi dei due ioni)

Da questa equazione si può dedurre che l'energia reticolare è maggiore, maggiore è la carica degli ioni e minore è la distanza tra i due ioni. 

## Ciclo di Born-Haber

L'energia reticolare non può essere misurata direttamente, ma la si può calcolare a partire da un ciclo termochimico: il **ciclo di Born-Haber** che in sostanza è l'applicazione del principio di Hess che spezza in piccoli passi la formazione di un composto ionico:

- **ΔH°f**: per calcolare l'energia reticolare si inizia partendo dall'entalpia di formazione degli elementi gassosi che formano il solido ionico 
- **ΔH°s**: si aggiunge l'entalpia standard di sublimazione
- **EA**: si aggiunge l'energia di ionizzazione del catione
- **D**: si aggiunge l'energia necessaria a rompere i legami del catione (questa viene calcolata in coerenza con l'entalpia di formazione)
- **IE**: si aggiunge l'energia liberata per formare l'anione
- **ΔH (reticolare)**:   quello che si ottiene è l'energia reticolare negativa

L'energia totale coinvolta è uguale all'entalpia di formazione del processo esotermico perché il ∆H è uguale ΔH (reticolare) negativo, ma l'energia reticolare è endotermica. 

L'energia reticolare per i composti ionici è molto più grande (600-4000 $KJ\over mol$) di quella dei composti covalenti (150-400 $KJ\over mol$), ma questo non è confronto che si può fare visto che l'energia reticolare dei composti ionici è associata a molte interazioni, mentre quella dei composti covalenti solo alle interazioni tra due molecole.

## Struttura molecolare e polarità 

Con le strutture di Lewis le strutture molecolari sono in due dimensioni, ma in realtà le strutture molecolari sono in tre dimensioni. La struttura di una molecola deve essere descritta nella sua disposizione spaziale, angolo e lunghezza. **L'angolo di legame** è l'angolo tra due legami, la **lunghezza di legame** è invece la distanza tra due nuclei e questa distanza è misurata in Amstrong ($1 m^{-10}$) oppure μm ($1 m^{-9}$).

### Teoria VSEPR

La teoria del **V**alence **S**hell **E**lectron-**P**air **R**epulsion ci permette di predire la struttura molecolare, includendo gli angoli di legame grazie ad uno studio del numero di legami ed agli elettroni non coinvolti nel legame. Questo modello assume che le paia di elettroni dello strato di valenza dell'atomo centrale adotteranno una disposizione tale da minimizzare le repulsioni tra gli stessi elettroni e massimizzare le distanze tra di loro. Gli elettroni dell'atomo centrale o saranno collocati in mezzo ad un legame oppure come elettroni attorno all'atomo e la repulsione elettrostatica è ridotta quando le aree con alta densità elettronica sono le più distanti possibili.

La teoria VSEPR può predire la disposizione degli elettroni attorno all'atomo centrale e la corretta disposizione degli atomi in una molecola. La teoria considera solo la repulsione elettrone-elettrone, ma anche altre repulsioni sono presenti in una molecola che determina la disposizione finale degli atomi in una molecola. 

Se una molecola ha due regioni di alta densità elettronica, allora ha una geometria lineare, se ne ha 3 ha una geometria planare triangolare, se ne ha quattro ha una geometria tettraedrica, se ne ha cinque triangolare bipiramidale, se ne ha sei ottaedrica. 

Questa teoria determina una struttura molecolare che è diversa dalla *vera* struttura molecolare. Questo perché la teoria VSEPR determina le regioni dove sono collocati i vari elettroni, i legami tra gli atomi ed gli elettroni non di legame e questa geometria viene detta geometria della coppia di elettroni, invece la struttura molecolare determina la posizione degli atomi. 

La geometria della coppia di elettroni sarà uguale alla struttura molecolare quando attorno all'atomo centrale non ci saranno elettroni non di legame. 

Le repulsioni degli elettroni può portare a delle distorsione dagli angoli ideali, la teoria VSEPR riesce a predire queste distorsioni e a predire l'ordine di repulsione e l'ordine di spazio occupato dalle coppie di elettroni. L'ordine di repulsione è il seguente:

coppia di elettroni non di legame - coppia di elettroni non di legame **>** coppia di elettroni non di legame - coppia di elettroni di legame **>** coppia di elettroni di legame - coppia di elettroni di legame

Questo ordine determina la quantità di spazio occupato e quindi maggiore è la repulsione, maggiore sarà lo spazio occupato. Anche il legame in se ha un ordine di repulsione:

coppia di elettroni non di legame **>** legame triplo **>** legame doppio **>** legame singolo

In conclusione, gli angoli di legame ideali cambiano leggermente in base alla presenza del numero di coppie di elettroni non di legame, la tabella qui sotto mostra gli angoli di legame ideali per un numero di coppie di elettroni non di legame:

Fino alla geometria tetraidrale gli atomi e le coppie di elettroni non di legame sono interscambiabili perché le molecole possono essere ruotate. Per quanto riguarda la geometria triangolare bipiramidale, gli possono assumere due posizioni diverse: una posizione assiale (due posizioni a cui attorno si può ruotare il modello) ed una equatoriale (3 posizioni disponibili). Le posizioni assiali sono circondati da angoli di legame di 90°, mentre le posizioni equatoriali da angoli di 120°. Le coppie di elettroni non di legame occupano le posizioni equatoriali (hanno più spazio a disposizione).

Quando una molecola ha quattro legame e due coppie di elettroni non di legame, si ha una geometria ottaedrica, e le coppie di elettroni stanno in una disposizione che è diametralmente opposta e quindi le separa un angolo di 180°, così da minimizzare la repulsione tra elettroni. 

![VSEPR](https://upload.wikimedia.org/wikipedia/commons/a/a9/VSEPR_geometries.PNG)

**Per determinare la geometria della coppia di elettrone e la struttura molecolare, si usa la teoria di VSEPR:**

1. Scrivere la struttura di Lewis della molecola
2. Contare il numero delle aree di densità elettronica (legami e coppie di elettroni non di legame)
3. determinare la geometria delle coppia di elettroni
4. In base al numero di elettroni non di legame, determinare la struttura molecolare, se più di una disposizione è possibile, scegliere quella che ha meno repulsioni elettrone-elettrone. Si deve ricordare che le coppie di elettroni non di legame, occupano più spazio dei legami multipli. In geometrie triangolari planari gli elettroni di legami stanno nella posizione di legame, nelle geometrie ottaedriche invece occupano posizioni diametralmente opposte.

### Struttura molecolare per molecole che hanno più centri

Nel caso in cui una molecola ha un solo atomo al centro, la sua struttura descrive la sua forma. Molecole più grandi, ma hanno una catena che collega gli atomi "interni" ed ognuno ha una sua geometria. Il modo in cui queste strutture sono orientate influenza la forma della molecola. 

### Polarità molecolare e momento dipolo

Le cariche parziali che acquisiscono gli atomi in un legame covalente sono detti momenti dipolo di legame. Il momento dipolo di legame è indicato da μ, ed è il prodotto tra la differenza di elettronegatività di due atomi per la distanza delle due cariche. 

$μ = Q\cdot r$

Il momento dipolo è rappresentato da un vettore che ha direzione verso l'atomo più elettronegativo. Il vettore è proporzionale alla differenza di elettronegatività dei due atomi, il simbolo (+) è disegnato sulla coda della freccia per indicare la parziale carica positiva di quell'atomo. 

L'intera molecola può avere delle separazioni di cariche, che dipende dalla struttura della molecola e dalla polarità dei legami, se ciò accade la molecola è **polare**, se questo è assente allora la molecola è **non polare**. Il **momento dipolo** è la misura dell'estensione della differenza di elettronegatività in una molecola. Il momento dipolo si ottiene sommando tutti i momenti dipolo in 3 dimensioni e quindi si tiene conto della struttura della molecola. 

Per molecole diatomiche se hanno un legame covalente puro, il loro momento dipolo sarà uguale a zero, se invece hanno un legame covalente polare il loro momento dipolo sarà uguale alla differenza di elettronegatività. 

Nel caso di molecole che contengono più di un legame, bisogna considerare anche la loro struttura e quindi posizionare i momenti dipolo su tutti i legami e poi fare la somma dell'intensità dei vettori per ottenere il momento dipolo della molecola. Se il momento dipolo è uguale a 0 allora la molecola è apolare, questo succede quando la geometria è simmetrica e in questo caso i momenti dipolo possono essere uguali e si cancellano, ma non è sempre così, perché non sempre i dipoli uguali si cancellano. 

Una molecola per essere polare deve:
- avere un legame covalente polare
- la somma dei momenti dipolo deve essere diversa da zero

Le molecole polari, quando messe in un campo elettrico, con la parte della molecola con carica parziale positiva verso il polo negativo ed la parte della molecola con carica parzialmente negativa verso il polo positivo: possiamo caricare elettricamente sostanze così da attrarre le molecole polari. Le molecole apolari non vengono attratte dai due poli. I soluti polari si sciolgono in solventi polari ed i soluti apolari si sciolgono in solventi apolari. 

# Teorie avanzate dei legami covalenti

## Teoria dei legami di valenza (VB)

La teoria VSEPR è una teoria accettata dalla comunità scientifica, perché è coerente con i risultati sperimentali, ma non dà la spiegazione ai legami chimici. Esistono molte teorie che descrivono la struttura elettronica degli atomi, ma in un legame chimico, gli orbitali atomici non bastano per descrivere dove saranno "collocati" o meglio le regioni in cui si potrebbero trovare gli elettroni nella molecola. Per comprendere la distribuzione degli elettroni nelle molecole è necessario un modello delle strutture elettroniche delle molecole. 

La teoria dei **legami di valenza** descrive il legame covalente come la sovrapposizione dei orbitali atomici metà-pieni (1 elettrone per orbitale), che porta alla condivisione di un paio di elettroni nell'area sovrapposta. Per sovrapposizione s'intende che una regione di orbitale di un atomo e una regione di un orbitale di un altro atomo occupano lo stesso spazio. Secondo questa teoria si ha un legame covalente quando:
1. l'orbitale di un atomo si sovrappone con l'orbitale di un atomo
2. i singoli elettroni in ogni orbita si combinano per formare una coppia

L'attrazione della coppia di elettroni carica negativamente e dei due nuclei serve per legare fisicamente i due atomi attraverso una forza (legame covalente). La forza di un legame covalente è proporzionale all'estensione di sovrapposizione degli orbitali: maggiore è la sovrapposizione, maggiore sarà la forza di legame. 

L'energia di un sistema dipende anch'esso dalla sovrapposizione, se a $t=0$ i due atomi hanno energia che per convenzione è 0 perché non ci sono sovrapposizioni. Man mano che i due nuclei iniziano ad avvicinarsi, gli orbitali iniziano a sovrapporsi e gli elettroni provano attrazioni per il rispettivo nucleo dell'altro atomo, ma allo stesso tempo sia gli elettroni che i nuclei si respingono. In questo momento (atomi separati) la forza di attrazione è maggiore di quella di repulsione e gli atomi si avvicinano ancora ed l'energia del sistema diminuisce ed inizia a formarsi un legame. Gli atomi si avvicinano ancora di più aumentando la sovrapposizione, l'attrazione e la repulsione. Ad un certo punto (dipende dagli atomi coinvolti) si raggiunge il punto più basso di energia e gli atomi stanno ad una distanza ideale che è la distanza di legame, l'atomo è stabile. Se si diminuisce ancora la distanza, l'energia aumenta, la repulsione diventerebbe maggiore dell'attrazione e l'atomo diventerebbe instabile.

L'energia di legame è la differenza tra l'energia minima e l'energia dei due atomi separati. Questa è l'energia liberata quando si forma un legame ed è la stessa necessaria a romperne uno. 

L'orientazione con cui due orbitali si sovrappongono, influenza la sovrapposizione (non vale per gli orbitale s). La maggiore sovrapposizione si ha quando gli orbitali si sovrappongono in linea retta. I **legami sigma (σ)** sono legami covalenti dove la densità elettronica è concentrata lungo l'asse che va da nucleo a nucleo. I legami σ sono descritti come singoli legami nelle strutture di Lewis. I **legami pi (π)** sono legami covalenti che risultano una sovrapposizione "di lato" degli orbitali p. Le sovrapposizioni stanno su lati opposti dell'asse che collega i due nuclei. Esiste il **nodo** in questi legami che è la regione in cui c'è zero probabilità di trovare un elettrone. 

I legami multipli consistono sia di legami π che di legami σ. Tra due atomi qualsiasi esiste un solo legame σ in qualsiasi posizione, e tutti gli altri sono π. Un legame σ è più forte di un legame π perché occupa più regione di sovrapposizione. 

![legami σ](https://www.andreaminini.org/data/andreamininiorg/legame-sigma-esempio-1.gif)


## Orbitali atomici ibridi

La teoria dei legami di valenza è in grado di spiegare la formazione di legami in molecole diatomiche, ma per comprendere molecole più complesse c'è bisogno di un modello più dettagliato. Infatti la teoria dei legami di valenza non è in grado di determinare gli angoli di legame di molecole complesse. 

La ψ contiene l'informazione di ogni orbitale e quando gli atomi si uniscono, le ψ si combinano e producono nuove descrizioni matematiche che hanno forme diverse. **L'ibridazione** è la combinazione di ψ per gli orbitali atomici. Matematicamente il processo si ottiene attraverso il LCAO. I nuovi orbitali sono detti **orbitali ibridi**. La meccanica quantistica ci dà una spiegazione dei risultati sperimentali osservati: la teoria dei legami di valenza deve includere l'ibridazione per dedurre risultati precisi anche per molecole complesse. L'ibridazione avviene grazie all'eccitazione degli elettroni s di valenza, in cui un elettrone dell'orbitale s occupa un orbitale p o d degenero, e avviene l'ibridazione.

- Gli orbitali ibridi esistono solo in molecole legate covalentemente
- Gli orbitali ibridi hanno orientazione e forme diverse rispetto ai orbitali atomici
- Un set di orbitali ibridi sono dovuti dalla combinazione di orbitali atomici ed il loro numero è uguale al numero di orbitali atomici combinati.
- In un set di orbitali ibridi gli orbitali sono uguali per forma ed energia
- Il tipo di orbitali atomici dipende dalla geometria di coppia di elettrone
- Orbitali ibridi si sovrappongono per formare legami σ ed orbitali non ibridati si sovrappongono per formare legami π

### sp

Il processo di ibridazione coinvolge il mescolamento degli orbitali di valenza s e p e delle loro proprietà per ottenere un orbitale ibridato sp. Questi orbitali sono orientati con una geometria lineare. Il numero di orbitali atomici è uguale al numero di orbitali ibridi: il set sp contiene due orbitali, infatti si sono sovrapposti 1 orbitale s e uno p. I due orbitali appartenenti al set sp stanno a 180° di distanza. Nel caso della presenza in cui più orbitali sp si sovrappongono, si creano orbitali molecolari. Quando gli orbitali atomici vengono ibridati allora gli elettroni occupano i nuovi orbitali creati. Ogni atomo centrale circondato da due aree di densità elettronica avrà un'ibridazione sp.

![sp](/chimica_images/legame_singolo.png)

![sp](/chimica_images/sp.png)

### sp2

Gli orbitali di valenza dell'atomo centrale circondati da 3 regioni di alta densità elettronica formano un set di orbitali sp2 contenti 3 orbitali sp e un orbitale p non ibrido. Il set sp2 è dato da un orbitale s e da 2 orbitali p che producono una disposizione triangolare planare.

Ogni atomo centrale circondato da 3 regioni ad alta densità elettronica forma un'ibridazione sp2.

![legame](/chimica_images/legami_doppio.png)

![sp2](/chimica_images/sp2.png)

### sp3

Gli orbitali di valenza di un atomo circondati da una geometria teraedrica di regioni di alta densità elettronica formano un set di orbitali sp3 contenti 4 orbitali sp ibridi. Il set sp3 è dato da un orbitale s e da tutti e i tre orbitali p. Ogni orbitale punta verso un angolo del tetraedro.

Ogni orbitale sp3 può ospitare anche elettroni non di legame, però essi occupano più spazio e quindi modificano l'angolo di legame. 

![sp](/chimica_images/legame_triplo.png)

![sp](/chimica_images/sp3.png)

### sp3d e sp3d2

In una geometria bipiramidale triangolare per descrivere gli orbitali di legame, c'è bisogno di usare 5 orbitali atomici (s, 3 p, d) che danno origine ad un set di orbitali ibridi sp3d, contenenti 5 orbitali ibridi sp3d, che quindi sono solo possibili a partire dal terzo periodo.

In una geometria ottaedrica per descrivere gli orbitali di legame, c'è bisogno di usare 6 orbitali atomici (s, 3 p, 2 d) che danno origine ad un set di orbitali ibridi sp3d2, contenenti 6 orbitali sp3d2, che quindi sono solo possibili a partire dal terzo periodo.

### Assegnazione degli orbitali ibridi agli atomi centrali

L'ibridazione di un atomo dipende dal numero di aree ad alta densità elettronica che lo circondano. Le disposizioni geometriche di ogni orbitale ibrido è simile a quella della teoria VSEPR, ma la teoria degli orbitali ibridi fornisce una spiegazione su come quelle forme si sono formate.
### Esempi di ibridazione

Prendiamo per esempio N. N ha i seguenti orbitali di valenza: $2s^2 \ 2p^3$ e ha il 2s pieno e ogni orbitale 2p ha un solo elettrone su due, quindi la sua ibridazione sarà del tipo sp3 perché ha a disposizione 1 orbitale s e 3 orbitale p. La geometria molecolare sarà piramidale triangolare perché l'ibridazione sp3 è formata da 3 orbitali sp metà pieni e che possono fare legami, e da 1 orbitale sp pieno (coppia solitaria), che potrebbe fare un legame dativo perché N ha un elettronegatività di 3.03, come infatti succede quando $NH_3$ diventa un acido di Lewis ($NH_4^+$). Allo stesso modo, N può formare orbitali sp2 ed sp.
## Legami multipli

I legami singoli sono costituiti da legami σ, mentre i legami multipli sia da legami σ e da legami π. La rotazione attorno ai legami σ (asse internucleare) avviene facilmente perché la rotazione non cambia l'estensione della sovrapposizione degli orbitali e questo perché il legame è simmetrico rispetto l'esse. Nei legami multipli invece la rotazione è molto più difficile e se accadesse modificherebbe la sovrapposizione ed i legami π si romperebbero. 

L'ibridazione coinvolge legami σ, coppie solitarie di elettroni ed elettroni spaiati. I legami π coinvolgono orbitali non ibridati. Molte molecole ibridati includono le forme di risonanza, questo perché coinvolgono tutte le disposizioni di legami π possibili, che non influenzano l'ibridazione. 

## Teoria degli orbitali molecolari 

Il **paramagnetismo** è l'attrazione delle molecole con elettroni spaiati ad un campo magnetico. Alcune molecole vengono attratte da un campo magnetico, ma non hanno elettroni spaiati. La **suscettività magnetica** misura la forza esercitata da una sostanza in un campo magnetico: un campione paramagnetico sottoposto ad un campo magnetico avrà peso maggiore rispetto al peso standard perché il campione è attratto dal campo e quindi la forza del campo e quella peso si sommano. In base alla differenza di peso si può calcolare il numero di elettroni spaiati. 

Il peso di una sostanza diminuisce leggermente con la presenza di un campo magnetico eterogeneo. I materiali diamagnetici hanno una repulsione debole per i campi magnetici. Materiali paramagnetici e diamagnetici non sono magneti, ma presentano tali proprietà in presenza di un campo magnetico. 

La teoria degli **orbitali molecolari (MO)** da una spiegazione per i legami chimici per molecole paramagnetiche, per le eccezioni dell'ottetto e per legami che non possono essere descritti dalle strutture di Lewis. La MO prevede un modello per descrivere le energie degli elettroni e la loro probabile posizione. La MO combina gli orbitali atomici per formare orbitali molecolari che si trovano su tutta la molecola (elettroni si trovano su tutta la molecola). Questa teoria da una spiegazione alle proprietà elettriche delle molecole. 

La MO descrive la distribuzione degli elettroni nella molecola allo stesso modo in cui è descritta la loro distribuzione negli orbitali atomici. La Ψ descrive il comportamento degli elettroni in una molecola, gli elettroni attorno agli atomi in una molecola sono limitati da un'energia quantizzata. La regione in cui è probabile trovare un elettrone in una molecola viene detta **orbitale molecolare (Ψ^2)** L'orbitale molecolare è pieno solo quando contiene due elettroni avente spin opposto. Il processo matematico con cui si originano gli orbitali molecolari e quindi con cui si combinano gli orbitali atomici è il LCAO (linear combination of atomic orbitals). 

Visto che gli orbitali molecolari sono una combinazione di orbitali atomici e quindi della loro Ψ, quest'ultima descrive anche il comportamento d'onda di un elettrone, quindi le onde negli orbitali atomici si sommano e danno vita ad interferenze costruttive (onde si sommano - onde in fase) o distruttive (onde si annullano - onde fuori fase). Le onde negli orbitali molecolari sono 3-dimensionali e le onde in fase producono regioni ad alta densità elettronica, mentre le onde fuori fase producono regioni a bassa densità elettronica. 

Esistono due tipi di orbitali molecolari tra due orbitali s di atomi adiacenti: le onde in fase producono orbitali molecoalri σs a bassa energia. In questi orbitali la densità elettronica è per la maggior parte tra i due nuclei. Le onde fuori fase producono orbitali molecolari σs* ad alta energia. L'asterisco significa che gli orbitali sono anti-legame e in questi orbitali è presente un nodo tra i nuclei. Gli elettroni σs sono attratti da entrambi i nuclei e sono più stabili (E<<) che in atomi isolati. questi sono detti orbitali di legame perché aggiungendo elettroni, tengono uniti i due nuclei. Elettroni in σs* sono collocati distanti dal nodo e la loro forza di attrazione con il nucleo creare una repulsione tra i due nuclei e per questo sono detti elettroni di anti-legame. Gli elettroni riempiono prima gli orbitali a bassa energia e poi quelli con energia maggiore. 

Negli orbitali p la Ψ da origine a due lobi che puntano in direzione opposta, i lobi hanno fase opposta. Quando due lobi con la stessa fase si sovrappongono essi aumentano la densità elettronica grazie ad una interferenza costruttiva. Quando invece lobi con fase diversa si sovrappongono, essi diminuiscono la densità elettronica e creano un nodo. In questo caso gli orbitali vengono chiamati σp (nel primo caso) e σp* (nel secondo caso). 

La sovrapposizione "di lato" degli orbitali p producono orbitali molecolari π e π* (di legame e di anti-legame). Questi orbitali hanno la stressa forma dei legami π ed esistono solo se contengono elettroni. Gli elettroni in questi orbitali interagiscono con entrambi i nuclei e gli tengono uniti (orbitali di legame). Nel caso degli orbitali di anti-legame si creano due nodi: uno lungo l'asse intenucleare e uno perpendicolare ad esso. 

Ogni atomo ha due paia di orbitali p che in un legame covalente formano degli orbitali di tipo π o π* con un altro atomo. Questi orbitali hanno diversa orientazione ma per il resto sono identici (πpz - πpy e πpz* - πpy*) e sono degeneri. Quindi in totale in un legame ci sono 6 orbitali molecolari provenienti dagli orbitali atomici p. 

### diagramma dell'energia

Le energie degli orbitali molecolari sono rappresentate dai diagrammi degli orbitali molecolari. Per molecola diatomiche gli orbitali atomici di un atomo sono a sinistra e quello di un altro a destra. In mezzo sono rappresentati gli orbitali molecolari che possono contenere fino a due elettroni, dagli orbitali atomici partono delle linee tratteggiate fino agli orbitali molecolari e ciò significa che la combinazione di quei orbitali atomici hanno portato alla formazione di quei orbitali molecolari. Ogni orbitale è rappresentato da una tratto. Ogni coppia di orbitale atomici porta alla formazione di 1 orbitale di legame ed 1 di anti-legame. Per ogni coppia di orbitali atomici (2p e 2p di atomi diversi) producono 3 orbitali di legame e 3 di anti-legame. Si può predire la distribuzione degli elettroni negli orbitali molecolari riempiendo gli orbitali atomici con le regole di Aufbau. Per scrivere la configurazione elettronica molecolare bisogna circondare ogni tipo di orbitale da parentesi. 

### ordine di legame 

L'ordine di legame è la contribuzione degli elettroni per la forza di legame di una molecola (In MO). Nelle strutture di Lewis, l'ordine di legame è il numero di coppie di elettroni in un legame. Entrambi descrivono lo stesso fenomeno ed il risultato è uguale, ma la MO può anche esaminare casi particolari. Nella MO un elettrone contribuisce ad una interazione di legame quando occupa un orbitale di legame, invece un elettrone contribuisce ad una interazione di anti-legame quando occupa un orbitale di anti-legame e quindi per ottenere l'ordine di legame bisogna sottrarre agli elettroni di legame quelli di anti-legame e divedere per due (un legame consiste di due elettroni). 

$ordine\> di \> legame = {elettroni_{legame} - elettroni_{anti-legame}\over 2}$

L'ordine di legame indica la forza di un legame, maggiore è l'ordine, maggiore è la forza di legame. Se l'ordine di legame è uguale a zero allora non si forma un legame stabile. 

Questi diagrammi vengono riempiti con le regole di Hund, principio di Pauli e di Aufbau. Di solito i legami σ sono più stabili di quelli π, ma a volte come nel caso del secondo periodo per σp essi hanno una maggiore energia rispetto a πp. Questo accade a causa del fenomeno s-p mixing, esso non crea nuovi orbitali, né influenza le energie degli orbitali esistenti. Matematicamente la ψ di σs e la ψ di σp si combinano e danno come risultato che la σs diventa più stabile (energia minore) e la σp meno stabile (energia maggiore). Stessa cosa vale per σs* e σp*. Il s-p mixing avviene quando i due orbitali s e p hanno energia simile: un singolo orbitale p contiene una coppia di elettroni, e l'accoppiamento degli elettroni aumenta l'energia dell'orbitale (nei primi gruppi del secondo periodo l'orbitale p ha energia simile all'orbitale s e quindi avviene il s-p mixing e gli orbitali molecolari cambiano ordine). Nel caso in cui non si verifica il s-p mixing è perché hanno un s-p mixing trascurabile e non cambia l'ordine degli orbitali in funzione dell'energia. 