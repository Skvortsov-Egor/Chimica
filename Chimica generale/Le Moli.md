#scienze_naturali #chimica #mole #soluzioni #concentrazioni #formule_chimiche #stechiometria #analisi_chimiche #reazioni 
# Composizione delle sostanze e soluzioni

## Massa molecolare

La massa di un composto è la sommatoria delle masse atomiche medie degli atomi presenti nel composto. Questa viene detta **massa molecolare**.

Nel caso dei composti molecolari la formula è una formula empirica, quindi la massa di un composto corrisponde alla massa molecolare. Nel caso invece di un composto ionico, essi sono formati da ioni che stanno nel rapporto più piccolo ed intero possibile in modo che il composto sia elettricamente neutro. Quindi la massa di un composto ionico viene calcolata allo stesso modo della massa molecolare, però bisogna tenere presente che la formula di un composto ionico non rappresenta una molecola discreta e quindi la massa calcolata (molecolare) potrebbe non essere quella effettiva per quella formula. 

Nel calcolare la massa molecolare di un composto ionico si usa la massa atomica media, perché anche se gli ioni sono leggermente più piccoli o più grandi dell'atomo neutro la differenza è talmente piccola che è trascurabile (infatti la massa di un elettrone è di $5.5\cdot 10^{-4}$ amu). Esistono casi particolari di ioni la cui differenza di massa non è trascurabile rispetto alla massa atomica media, ma per quei pochi ioni le masse sono note.


## La Mole

> La mole è un'unità di misura definita come la quantità di sostanza che contiene lo stesso numero di particelle che sono presenti in 12 grammi di Carbonio 12, questa quantità corrisponde a $6.02214179\cdot 10^{23}$.
> 
> In breve la mole è la quantità di sostanza che corrisponde a $6.02214179\cdot 10^{23}$ particelle.

$6.02214179\cdot 10^{23}$ corrisponde al numero di Avogadro ($N_a$).

La mole è un'unità di misura che sta alla base della chimica, ed è molto utile per lavorare con unità estremamente piccole come le molecole e gli atomi. La mole è usata per descrivere la composizione delle sostanze, infatti da essa si può ricavare la massa della sostanze, il numero atomi e molecole.

1 mole di una sostanza contiene sempre lo stesso numero di atomi/molecole, indipendentemente dal tipo di sostanza ma 1 mole di una sostanza corrisponde ad una certa massa che è diversa da ogni altra sostanza. 

La **massa molare** è la massa espressa in grammi presente in 1 mole di sostanza, la sua unita di misura è il $g\over mol$. La massa molare corrisponde alla massa molecolare, questo perché l'isotopo C 12 pesa 12 amu, e 12 g di C 12 corrisponde ad una mole, estendendo il concetto alla massa molare, la massa molare corrisponde alla massa in amu.

La massa molare e la massa atomica/molecolare sono le stesse numericamente, ma in termine di grandezze sono molto diverse.

## Formule empiriche e molecolari

## Formule molecolari

Le formule chimiche rappresentano un resoconto degli elementi di cui è formato il composto, nel caso in cui essa fosse assente la si può determinare sperimentalmente misurando la massa di ogni suo elemento costituente, e poi per trovare la formula chimica si trova la **composizione percentuale**, ovvero:
${X_g\ elemento\over tot_g\ composto}\cdot 100$
trovando la composizione percentuale per ogni elemento presente nel composto, si può determinare i rapporti in cui stanno gli atomi nel composto e scrivere la formula chimica. 

**Composizione percentuale:** la percentuale con cui un atomo di un elemento appare in un composto.

La composizione percentuale è utile anche per determinare l'abbondanza di un elemento in un composto. La composizione percentuale può essere effettuata anche non solo considerando le masse, ma anche le masse atomiche e le masse molari. 

## Formule empiriche

Per trovare la formula empirica bisogna:
1. trasformare le masse in moli (le masse possono essere già date o trovate sperimentalmente)
2. Una volta trovate le moli di ogni atomo del composto, ci risulta una formula in numeri piccoli ma decimali
3. per trovare la formula empirica in numeri piccoli ed interi bisogna dividere tutte le moli trovate per il numero di moli dell'atomo che ne ha di meno
4. Si ottiene così la formula empirica di un dato composto
5. Esiste il caso che l'operazione in (3) non dia numeri interi e quindi bisogna moltiplicare per il numero più piccolo possibile affinché tutti gli indici siano  numeri piccoli ed interi

La formula trovata potrebbe essere anche la formula molecolare del composto. 

Si potrebbe ricavare le formule empiriche anche dalle composizioni percentuali. In questo caso si consideri la massa totale del composto di 100 g, quindi la % = g composto, una volta ricavate le masse dei componenti, si può determinare le moli e cosi anche la formula empirica. 

Per trovare la formula molecolare e quindi il numero di atomi di ogni elemento presente nel composto, bisogna ricavare sia la formula empirica, sia la massa molecolare/molare. La seconda potrebbe essere data oppure si potrebbe ricavare sperimentalmente, in particolare la massa molecolare potrebbe essere ricavata usando uno spettrometro di massa. 

Per trovare la formula molecolare:
1. trovare la massa della formula empirica, ovvero la sua massa molecolare o molare: massa molare o molecolare dei atomi costituenti moltiplicati per il indici
2. trovare il rapporto tra massa molare o molecolare del composto e la massa della formula empirica ($M\ mol\over M\ empirica$)
3. il risultato è espresso in unità/molecola
4. moltiplicare gli indici della formula empirica per le unità/molecola =>(CxHy)n
5. si ottiene così la rispettiva formula molecolare

## Molarità

### soluzioni

Una soluzione è un miscuglio omogeneo. Ogni componente della soluzione ha una sua concentrazione, ovvero la quantità presente di quel componente nella soluzione. Una soluzione è formata da due parti:
- **il soluto:** la sostanza disciolta (concentrazione minore)
- **il solvente:** la componente in cui è sciolto il soluto (concentrazione maggiore)

Una soluzione il cui solvente è l'acqua è detta soluzione acquosa. Una soluzione può presentare anche più soluti disciolti nel solvente, ma la loro concentrazione rimane sempre minore di quella del solvente.

Il soluto può essere **diluito** o **concentrato**. Il primo è quando la concentrazione del soluto è relativamente poca, mentre il secondo è quando la soluzione è molto concentrato. 

### concentrazioni

Esistono molte unità di misura per le concentrazioni, ognuna utile per diverse situazioni.
La **Molarità (M)** è un'unità di misura che misura la concentrazione di una soluzioni in termini di mol di soluto per litro di soluzione. 

$M={mol_{soluto}\over V_{soluzione}}$

**N.B. bisogna stare attenti alla propagazione dell'errore di approssimazione nei calcoli intermedi perché può portare ad un risultato finale errato** 

## Diluizioni 

La diluizione è il processo con cui si diminuisce la concentrazione di una soluzione con l'aggiunta di solvente. La diluizione è usata anche per ottenere le concentrazioni desiderate (si aggiunge del soluto concentrato in un Becker e poi si aggiunge tanto solvente quanto sia la concentrazione finale desiderata). 

Esiste una relazione matematica tra la concentrazione + volume iniziale e concentrazione + volume finale. Per trovare le moli di soluto in una soluzione basta moltiplicare la Molarità per il volume (V e V si semplificano e rimangono le moli di soluto). 

$mol = M\cdot V$

quindi per le due situazioni iniziali S1 e S2 =>

$mol1 = M1\cdot V1$
$mol2 = M2\cdot V2$

Visto che le moli del soluto rimangono sempre le stesse perché si aggiunge solvente e non soluto

$$S1 = S2\implies
mol1 = mol2\implies
M1\cdot V1 =M2\cdot V2$$

Da questa equazioni si possono ricavare uno dei 4 termini sapendo gli altri 3. 

> **In generale** $C1\cdot V1 = C2\cdot V2$

## Percentuale di massa

Un altro modo di calcolare la concentrazione dei componenti di una soluzione è di trovare la percentuale di massa, ovvero la percentuale che occupa un determinato componente in termini di massa. La percentuale di massa si trova trovando il rapporto tra la massa del componente (di solito il soluto) e la massa totale e si moltiplica per 100. 

%${m\over m} = {massa_{soluto}\over massa_{totale}}\cdot 100$

I simboli che esprimono la percentuale di massa sono:
- %$m$
- %${m\over m}$

Spesso si possono trovare le percentuali di massa sulle etichette dei prodotti per indicare la concentrazione di un ingrediente. 

## Percentuale di Volume

Un'altra unità di misura delle concentrazioni è la percentuale di volume, questa concentrazione iene sopratutto usata quanto un liquido è disciolto in un liquido.  La percentuale di volume si trova trovando il rapporto tra il volume del componente (di solito il soluto) ed il volume totale e si moltiplica per 100. 

%$V = {Volume_{soluto}\over Volume_{totale}}\cdot 100$

I simboli che esprimono la percentuale di massa sono:
- %$V$
- %${V\over V}$

## Percentuale di massa/volume

La percentuale di massa/volume è un'unità di misura che esprime le concentrazioni della massa del soluto sul volume totale della soluzione. La percentuale di massa/volume si trova trovando il rapporto tra la massa del soluto ed il volume totale della soluzione e si moltiplica per 100. 

%${m\over V} = {massa_{soluto}\over Volume_{totale}}\cdot 100$

La %${m\over V}$ può avere diverse unità di misura, di solito si riferisce a $g\over ml$, ed ha applicazioni sopratutto in campo biomedico.

## Parti per milione e parti per miliardo

Concentrazioni di soluto molto piccole possono essere espresse attraverso le unità di misura parti per milione (ppm) o parti per miliardo (ppb). Queste due unità di misura possono essere espresse in termini di rapporto di:
- massa
- volume
- massa/volume
- numero di atomi
- numero di molecole

**ppm**
% ${m\over m} = {massa_{soluto}\over Volume_{totale}}\cdot 10^6 ppm$
% ${V\over V} = {Volume_{soluto}\over Volume_{totale}}\cdot 10^6 ppm$
% ${m\over V} = {massa_{soluto}\over Volume_{totale}}\cdot 10^6 ppm$
% ${n\over n} = {numero_{atomi\ soluto}\over numero_{atomi\ totale}}\cdot 10^6 ppm$
% ${n\over n} = {numero_{molecole\ soluto}\over numero_{molecole\ totale}}\cdot 10^6 ppm$

**ppb**
%
${m\over m} = {massa_{soluto}\over Volume_{totale}}\cdot 10^9 ppb$
%
${V\over V} = {Volume_{soluto}\over Volume_{totale}}\cdot 10^9 ppb$
% ${m\over V} = {massa_{soluto}\over Volume_{totale}}\cdot 10^9 ppb$
% ${n\over n} = {numero_{atomi\ soluto}\over numero_{atomi\ totale}}\cdot 10^9 ppb$
% ${n\over n} = {numero_{molecole\ soluto}\over numero_{molecole\ totale}}\cdot 10^9 ppb$

**N.B. per *misura* totale s'intende *misura* soluzione**
